---
title:  Περαιτερω Μελετη
date:  14/08/2020
---

Διαβάστε Ε. Χουάιτ, Β.Χ. σ. 69-75.

Ο Θεός εργάζεται στις καρδιές των ανθρώπων γύρω μας. Εάν έχουμε την πνευματική διάκριση να δούμε πού εργάζεται ήδη ο Θεός, θα κοιτάζαμε για ευκαιρίες να μοιραστούμε τον Λόγο Του με άλλους. Καθώς ο Θεός προετοιμάζει το έδαφος της καρδιάς, έχουμε την ευκαιρία να σπείρουμε τον σπόρο του ευαγγελίου. Το Άγιο Πνεύμα προετοίμασε την καρδιά του Νικόδημου, της Σαμαρείτισσας, της αιμορραούσας γυναίκας, του ληστή στο σταυρό, του Ρωμαίου εκατόνταρχου, και πολλών άλλων να δεχτούν τον λόγο Του, πριν ακόμη συναντήσουν τον Ιησού. Μέσα από τις διάφορες καταστάσεις της ζωής τους και τις εντυπώσεις του Αγίου Πνεύματος, προετοιμάστηκαν να δεχτούν το μήνυμα του Χριστού. Μπορεί να διστάζουμε να ρωτήσουμε τους άλλους εάν μπορούμε να προσευχηθούμε γι’ αυτούς, να μοιραστούμε μαζί τους μία υπόσχεση της Αγίας Γραφής, ή να τους δώσουμε κάποιο έντυπο. Όταν όμως αισθανθούμε την ανάγκη να το κάνουμε, είναι επειδή το Άγιο Πνεύμα που μας παρακίνησε έχει ήδη παρακινήσει το άλλο πρόσωπο να δεχτεί τη μαρτυρία μας.

**Ερωτησεις για συζητηση**

`1.	 Εάν κάποιος έρθει σε εσάς νιώθοντας μεγάλη ενοχή για κάτι και χρειάζεται τη συγχώρηση του Θεού, τι θα τον συμβουλεύατε και ποια Βιβλικά εδάφια θα λέγατε; Ποια είναι η δική σας εμπειρία με την ενοχή και τη δύναμη της συγχώρησης του Θεού στη ζωή σας;`

`2.	 Ορισμένες φορές ο Θεός φέρνει ανθρώπους στη ζωή μας επειδή θέλει να μάθουν την αλήθεια. Πώς μπορούμε να είμαστε ανοικτοί στην καθοδήγησή Του;`

`3.	 Μείνετε στη δύναμη του Θεού και του Λόγου Του όπως φανερώνεται στη Δημιουργία. Δεν μπορούμε εύκολα να αντιληφθούμε την έννοια του σύμπαντος επειδή είναι άπειρο. Και σκεφτείτε ότι ο Θεός που το δημιούργησε είναι πολύ μεγαλύτερος. Πώς μας ενθαρρύνει το ότι ο Θεός είναι τόσο δυνατός; Και δεν είναι μόνο δυνατός, αλλά και μας αγαπάει. Τι ελπίδα μάς δίνουν όλα αυτά; Πώς αυτή η γνώση μπορεί να μας βοηθήσει να γίνουμε αποτελεσματικότεροι μάρτυρές Του;`