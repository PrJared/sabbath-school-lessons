---
title:  Η Δυναμη Της Προσωπικης Μαρτυριας
date:  09/07/2020
---

Ας δούμε ξανά τον Παύλο μπροστά στον Αγρίππα. Ο απόστολος στέκεται ενώπιον του τελευταίου Ιουδαίου βασιλιά των Μακκαβαίων, της Ηρωδιανής Δυναστείας. Ο Αγρίππας έλεγε πως ήταν Ιουδαίος, στην καρδιά του όμως ήταν Ρωμαίος. (Δείτε B.C. τομ.6, σ.436.) Ο ηλικιωμένος απόστολος, κουρασμένος από τα ιεραποστολικά του ταξίδια και τη διαμάχη μεταξύ καλού και κακού, στέκεται με την καρδιά του πλημμυρισμένη με την αγάπη του Θεού και το πρόσωπό του να ακτινοβολεί με την καλοσύνη του Κυρίου. Ό,τι και να είχε συμβεί στη ζωή του, όποιες δυσκολίες και δοκιμασίες κι αν αντιμετώπισε, μπορούσε να δηλώσει ότι ο Θεός είναι καλός. Ο Αγρίππας είναι κυνικός, σκεπτικιστής, σκληρός, και αδιάφορος μπροστά σε κάθε ειλικρινές ηθικό σύστημα. Από την άλλη, ο Παύλος είναι γεμάτος πίστη, αφοσιωμένος στην αλήθεια, και υπέρμαχος της δικαιοσύνης. Η αντίθεση ανάμεσα στους δύο άνδρες δεν θα μπορούσε να ήταν πιο έντονη. Στη δίκη του, ο Παύλος ζητά και λαβαίνει την άδεια από τον Αγρίππα να μιλήσει.

`Διαβάστε Πράξ. 26:1-32. Πώς έδωσε την μαρτυρία του ο Παύλος στον Αγρίππα; Τι μπορούμε να διδαχθούμε από τα λόγια του;`

Η καλοσύνη ανοίγει την καρδιά, ενώ η σκληρότητα την κλείνει. Ο Παύλος δείχνει ιδιαίτερη ευγένεια στον Αγρίππα λέγοντας, «μάλιστα επειδή γνωρίζεις πάντα τα παρά τοις Ιουδαίοις έθιμα και ζητήματα» (Πράξ. 26:3). Στη συνέχεια, αναφέρεται στην εμπειρία της μεταστροφής του.

`Διαβάστε την ιστορία του Παύλου στις Πράξ. 26:12-18 και προσέξτε την επιρροή που άσκησε στον Αγρίππα στα εδ. 26-28. Γιατί, πιστεύετε, ο Αγρίππας αντέδρασε κατ’ αυτόν τον τρόπο; Τι ήταν εκείνο που τον εντυπωσίασε στην μαρτυρία του Παύλου;`

Η μαρτυρία του Παύλου για το πώς ο Ιησούς άλλαξε τη ζωή του, άσκησε μεγάλη επίδραση στον ασεβή βασιλιά. Καμία μαρτυρία δεν είναι τόσο αποτελεσματική όσο της αλλαγμένης ζωής. Η μαρτυρία της ζωής που άλλαξε πραγματικά ασκεί τρομερή επιρροή στους άλλους. Ακόμη και οι ασεβείς βασιλείς αγγίζονται από τη ζωή που έχει μεταμορφωθεί με τη χάρη. Ακόμη κι αν η ιστορία μας δεν είναι τόσο συνταρακτική όσο του Παύλου, πρέπει όλοι να μπορούμε να πούμε στους άλλους τι σημαίνει να ξέρεις τον Ιησού και να έχεις λυτρωθεί με το αίμα Του.