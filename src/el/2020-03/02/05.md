---
title:  Μοιραζομενοι Την Εμπειρια Μας
date:  08/07/2020
---

Στις Πράξ. 26:βρίσκουμε τον απ. Παύλο να στέκεται δεμένος ενώπιον του βασιλιά Αγρίππα. Μιλώντας απευθείας στον βασιλιά, ο Παύλος έδωσε την προσωπική του μαρτυρία αναφερόμενος στην περίοδο της ζωής του που δίωκε την εκκλησία του Κυρίου, αλλά και στην περίοδο μετά την μεταστροφή του που ζούσε ως μάρτυρας του Ιησού και της υπόσχεσης της ανάστασης των νεκρών (Πράξ. 26:8). Ο Κύριος είπε στον Παύλο όταν τον συνάντησε στο δρόμο προς την Δαμασκό, «διά τούτο εφάνην εις σε, διά να σε καταστήσω υπηρέτην και μάρτυρα και όσων είδες, και περί όσων θέλω φανερωθή εις σε» (εδ. 16). Η μαρτυρία της πίστης είναι πάντα μία δυναμική εμπειρία. Λέμε τι έκανε ο Χριστός για εμάς στο παρελθόν, τι κάνει στη ζωή μας σήμερα, και τι θα κάνει για εμάς στο μέλλον. Η μαρτυρία δεν έχει να κάνει με εμάς. Πάντα έχει να κάνει με Εκείνον. Είναι ο Θεός που συγχωρεί τις αμαρτίες μας, θεραπεύει τις ασθένειές μας, μας περιβάλλει με την καλοσύνη Του και μας χορταίνει με αγαθά (Ψαλμ. 103:3-5). Μαρτυρία είναι το να μοιραστούμε την ιστορία μας για την θαυμαστή χάρη Του. Είναι η κατάθεση της προσωπικής μας συνάντησης με τον Θεό της θαυμαστής χάρης.

`Διαβάστε Α’ Ιωάν. 1:1-3 και συγκρίνετε με Γαλ. 2:20. Τι ομοιότητες βρίσκετε; Πώς η εμπειρία του Ιωάννη μοιάζει με του Παύλου;`

Παρότι ο Ιωάννης και ο Παύλος είχαν διαφορετικές εμπειρίες ζωής, και οι δύο είχαν προσωπική επαφή με τον Ιησού. Η εμπειρία που είχαν με τον Ιησού δεν έγινε κάποια δεδομένη στιγμή στο παρελθόν και μετά τέλος. Αντιθέτως ήταν μία συνεχής, καθημερινή εμπειρία όπου απολάμβαναν την αγάπη Του και περπατούσαν στο φως της αλήθειας Του. Είναι η μεταστροφή ένα κομμάτι του παρελθόντος; Δείτε τη δήλωση της Ε. Χουάιτ για εκείνους που θεωρούν ότι η εμπειρία μεταστροφής που είχαν στο παρελθόν είναι που έχει μόνο σημασία, «Εάν θα μπορούσαν να καταλάβουν τη θρησκεία αμέσως, δεν θα χρειάζονταν να μεταμορφώνονται καθημερινά. Οφείλουμε κάθε μέρα, ο καθένας από εμάς να αλλάζουμε.» Manuscript Releases, τομ. 4, σ. 46.

`ΣΚΕΨΗ: Όποιες κι αν ήταν οι εμπειρίες που είχατε στο παρελθόν, όσο έντονες και συνταρακτικές κι αν ήταν, γιατί είναι σημαντικό να έχετε καθημερινή σχέση με τον Κύριο, να νιώθετε την καλοσύνη και τη δύναμή Του καθημερινά;`