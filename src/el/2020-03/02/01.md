---
title:  Ελκυστικες Μαρτυριες Η Δυναμη Της Προσωπικης Μαρτυριας
date:  04/07/2020
---

> <p>Εδαφιο Μνημης</p>
>  «Διότι ημείς δεν δυνάμεθα να μη λαλώμεν όσα είδομεν και ηκούσαμεν.» Πράξεις 4:20.

### Για τη μελέτη αυτής της εβδομάδας, διαβάστε
Μάρκ. 5:15-20, Μάρκ. 16:1-11, Πράξ. 4:1-20, Α’ Ιωάν. 1:1-3, Γαλ. 2:20, Πράξ. 26:1-32.

Υπάρχει μία ασυνήθιστη δύναμη στην προσωπική μαρτυρία. Όταν η καρδιά μας ζεσταίνεται από την αγάπη του Χριστού και αλλάζουμε με τη χάρη Του, έχουμε κάτι σημαντικό να πούμε γι’ Αυτόν. Είναι διαφορετικό το να λες τι έκανε ο Ιησούς για κάποιον άλλον, από το να λες τι έκανε για σένα προσωπικά.

Μία προσωπική εμπειρία δύσκολα αμφισβητείται. Οι άνθρωποι μπορεί να αμφισβητήσουν τη θεολογία σου ή την ερμηνεία που δίνεις σε ένα εδάφιο ή ακόμη και να χλευάσουν την θρησκεία γενικότερα. Όταν όμως κάποιος λέει, «Κάποτε δεν είχα ελπίδα και τώρα έχω, ήμουν γεμάτος ενοχές και τώρα έχω ειρήνη, ζούσα χωρίς σκοπό, ενώ τώρα έχω», κάνει ακόμη και τους σκεπτικιστές να επηρεάζονται από τη δύναμη του ευαγγελίου.

Κάποιοι μπορεί να έχουν ξαφνικές, συγκλονιστικές εμπειρίες όπως είχε ο απ. Παύλος στον δρόμο προς τη Δαμασκό, τις περισσότερες φορές όμως η αλλαγή έρχεται όταν κάποιος αναγνωρίζει πόσο πολύτιμος είναι ο Ιησούς, εκτιμά βαθιά την θαυμαστή χάρη Του και νιώθει ευγνωμοσύνη για την σωτηρία που του προσφέρει. Ο Χριστός επαναπροσδιορίζει ριζικά τη ζωή μας. Αυτήν τη μαρτυρία επιθυμεί και αποζητά απεγνωσμένα ο κόσμος.