---
title:  Περαιτερω Μελετη
date:  10/07/2020
---

Διαβάστε Ε. Χουάιτ, Π.A. σ. 382-387.

Η ουσία της Χριστιανικής ζωής είναι η σχέση με τον Ιησού η οποία είναι τόσο πλούσια και γεμάτη που επιθυμούμε να μοιραστούμε. Όσο σημαντικό και σωστό κι αν είναι το δόγμα, δεν μπορεί να αντικαταστήσει τη ζωή που έχει μεταμορφωθεί από τη χάρη και έχει αλλάξει από την αγάπη. Η Ε. Χουάιτ το ξεκαθαρίζει με τη δήλωσή της: «Ο Σωτήρας ήξερε ότι κανένα επιχείρημα, όσο και λογικό, θα είχε την ικανότητα να μαλάξει τις σκληρές καρδιές ή να διαπεράσει τη σκληρή κρούστα της κοσμικότητας και του ατομικισμού. Ήξερε ότι οι μαθητές έπρεπε να λάβουν το ουράνιο εκείνο χάρισμα, ότι το ευαγγέλιο θα έφερνε αποτέλεσμα τότε μόνο όταν θα εξαγγέλονταν από καρδιές που θα είχαν θερμανθεί και χείλη που θα είχαν γίνει εύγλωττα από τη ζωντανή γνώση Εκείνου ο οποίος είναι η οδός και η αλήθεια και η ζωή.» Ε. Χουάιτ, Π.Α. σ. 20.

Στο βιβλίο Ζωή του Χριστού, προσθέτει, «Η θαυμαστή αγάπη του Χριστού θα απαλύνει και θα δαμάσει τις καρδιές, ενώ η απλή επανάληψη των δογματικών διδασκαλιών δεν θα κατόρθωνε τίποτα.» σ. 795.

Υπάρχουν κάποιοι που πιστεύουν ότι η προσωπική μαρτυρία έχει να κάνει με την προσπάθειά μας να πείσουμε κάποιους για τις αλήθειες που ανακαλύψαμε στον Λόγο του Θεού. Αν και είναι σημαντικό την κατάλληλη στιγμή να μοιραστούμε τις αλήθειες του Λόγου του Θεού, η προσωπική μας εμπειρία έχει να κάνει περισσότερο με την απελευθέρωσή μας από την ενοχή, την ειρήνη, το έλεος, τη συγχώρηση, τη δύναμη, την ελπίδα και τη χαρά που βρίσκουμε στο δώρο της αιώνιας ζωής που μας προσφέρει ο Ιησούς.

**Ερωτησεις για συζητηση**

`1.	 Γιατί η προσωπική μαρτυρία επηρεάζει τόσο έντονα τους άλλους; Πώς σας έχουν επηρεάσει οι προσωπικές εμπειρίες άλλων;`

`2.	 Γιατί είναι σημαντική η καθημερινή εμπειρία με τον Κύριο, όχι απλώς για τη μαρτυρία μας αλλά και για την προσωπική μας πίστη;`

`3.	 Φυσικά, μια δυνατή μαρτυρία μπορεί να είναι ένας αποτελεσματικός μάρτυρας. Την ίδια στιγμή, γιατί η ενάρετη ζωή αποτελεί σημαντικό μέρος της μαρτυρίας μας;`

`4.	 Μοιραστείτε με την ομάδα σας την προσωπική σας εμπειρία. Πείτε τι έκανε ο Χριστός στη ζωή σας και τι σημαίνει αυτό για σας σήμερα. Τι διαφορά κάνει ο Ιησούς στη ζωή σας;`