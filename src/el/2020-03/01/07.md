---
title:  Περαιτερω Μελετη
date:  03/07/2020
---

Διαβάστε Ε. Χουάιτ, Π.Α. σ.1-7, Ζ.Χ. σ.791-797.

Η εκκλησία της Καινής Διαθήκης κινδύνεψε να παρανοήσει τον σκοπό της ύπαρξής της. Η Ε. Χουάιτ δηλώνει γι’ αυτόν τον κίνδυνο: «Ο διωγμός που ξέσπασε στην εκκλησία των Ιεροσολύμων είχε για αποτέλεσμα να δοθεί μία μεγάλη ώθηση στο έργο του ευαγγελίου. Το κήρυγμα του λόγου γνώρισε μεγάλη επιτυχία στο μέρος εκείνο και υπήρχε κίνδυνος οι μαθητές να μείνουν εκεί για πολύ καιρό παραβλέποντας την εντολή του Κυρίου να πηγαίνουν σε όλον τον κόσμο. Λησμονώντας ότι η δύναμη για την απόκρουση του κακού αποκτάται μάλλον με τη δραστήρια υπηρεσία, άρχισαν να σκέπτονται ότι άλλο σπουδαιότερο έργο δεν είχαν να κάνουν από το να προστατεύουν την εκκλησία της Ιερουσαλήμ από τις εχθρικές επιθέσεις. Αντί να διδάξουν τους καινούριους προσήλυτους να φέρουν το ευαγγέλιο σε όσους δεν το είχαν ακόμη ακούσει, διέτρεχαν τον κίνδυνο να ακολουθήσουν μία πορεία που θα τους ικανοποιούσε όλους με ότι είχαν μέχρι τότε κατορθώσει.» Π.Α. σ. 89,90.

**Ερωτήσεις για συζήτηση**

`1.	 Προσέξτε την παραπάνω δήλωση της Ε. Χουάιτ, ιδιαίτερα την τελευταία πρόταση. Γιατί και σήμερα πρέπει να είμαστε προσεκτικοί σε αυτόν τον κίνδυνο; Μπροστά στις ιεραποστολικές προκλήσεις, γιατί μια τέτοια συμπεριφορά είναι λάθος;`

`2.	 Γιατί τα Ευαγγέλια τελειώνουν μ’ αυτήν την παρόμοια εντολή; Διαβάστε Ματθ. 28:18-20, Μάρκ. 16:15,16, Λουκ. 24:46-49 και Ιωάν. 20:21. Τι σήμαινε αυτό για τους πιστούς του 1ου αιώνα και τι σημαίνει για εμάς σήμερα;`

`3.	 Μπορούν η μαρτυρία και η υπηρεσία να αντικαταστήσουν την ειλικρινή πνευματικότητα; Πώς μπορούμε να είμαστε προσεκτικοί απέναντι σ’ αυτήν την παγίδα;`

`4.	 Ξανασυζητήστε το πώς η μαρτυρία και η υπηρεσία συμβάλλουν στην πνευματική σας ανάπτυξη. Τι έχετε μάθει που μπορεί να βοηθήσει τους άλλους; Τι λάθη έχετε κάνει που μπορούν να διδάξουν τους άλλους;`

`5.	 Μείνετε στο θαυμάσιο γεγονός ότι ο Θεός αγαπάει τον καθένα από εμάς ξεχωριστά. Πώς το κατανοείτε; Πώς πρέπει αυτή η τόσο σημαντική αλήθεια να επηρεάσει την ζωή σας;`