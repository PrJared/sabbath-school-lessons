---
title:  Προσφεροντας Ευκαιριες Για Σωτηρια
date:  28/06/2020
---

Ο Θεός δίνει καθημερινά ευκαιρίες σε όλους τους ανθρώπους να Τον γνωρίσουν. Εργάζεται στην καρδιά τους μέσω του Αγίου Πνεύματος και φανερώνεται μέσα από την ομορφιά του πολυσύνθετου φυσικού κόσμου. Η απεραντοσύνη, η τάξη και η συμμετρία του σύμπαντος μιλούν για τον αιώνιο Θεό με την απεριόριστη σοφία και δύναμη. Δημιουργεί καταστάσεις στη ζωή μας για να μας ελκύσει κοντά Του. Παρότι ο Θεός φανερώνεται μέσα από το Άγιο Πνεύμα, τη φύση και την πρόνοια που δείχνει, η πιο ξεκάθαρη αποκάλυψη της αγάπης Του βρίσκεται στη ζωή και στη διακονία του Ιησού Χριστού. Όταν μιλάμε στους άλλους για τον Ιησού, τους δίνουμε την καλύτερη ευκαιρία για να σωθούν.

`Διαβάστε Λουκ. 19:10 και συγκρίνεται με Ιακ. 5:19,20. Τι μας διδάσκει το ευαγγέλιο του Λουκά για τον σκοπό της έλευσης του Χριστού στη γη; Πώς μπορούμε να συνεργαστούμε με τον Χριστό για τη σωτηρία του απολωλώς;`

Όπως ο Ιάκωβος αναφέρει, «ο επιστρέψας αμαρτωλόν από της πλάνης της οδού αυτού, θέλει σώσει ψυχήν εκ θανάτου» (Ιακ. 5:20). Στην προς Ρωμαίους επιστολή αυτή η σκέψη διευρύνεται. Στα δύο πρώτα κεφάλαια, τόσο οι Εθνικοί που είδαν τον Θεό μέσα από τη φύση όσο και οι Ιουδαίοι που είχαν την αποκάλυψη του Θεού μέσα από τις προφητείες στα Γραπτά, δίχως τον Χριστό είναι χαμένοι. Στη Ρωμαίους 3-5-ε’, ο απόστολος αποκαλύπτει πως η σωτηρία είναι δώρο διαμέσου της πίστης. Στη Ρωμαίους 6-8-η’ αναφέρει πως η χάρη που δικαιώνει τους πιστούς, τους καθαγιάζει. Στη Ρωμ. 10:13 δηλώνει ότι «πας όστις επικαλεσθή το όνομα του Κυρίου, θέλει σωθή», και στη συνέχεια εξηγεί πως κανείς δεν θα καλέσει το όνομά Του εάν πρώτα δεν πιστέψει, και δεν θα πιστέψει εάν δεν ακούσει, και δεν θα ακούσει εάν κάποιος δεν του μιλήσει. Είμαστε οι συνδετικοί κρίκοι του Θεού στο σχέδιο της σωτηρίας για να προσεγγίσουμε τους πλανημένους ανθρώπους με τη δόξα του ευαγγελίου.

`ΣΚΕΨΗ: Δεν δίνουμε τη μαρτυρία μας στους ανθρώπους γιατί αυτή είναι η μοναδική τους ευκαιρία για σωτηρία. Δίνουμε τη μαρτυρία μας για να τους δώσουμε την καλύτερη ευκαιρία. Ποιος είναι ο ρόλος μας στο σχέδιο του Θεού για τη λύτρωση της ανθρωπότητας; Σκεφτείτε: Πόσοι έχουν ακούσει τα νέα του ευαγγελίου από το στόμα σας;`