---
title:  Ξεκινα Απο Εκει Που Εισαι
date:  14/07/2020
---

Κάποιος πολύ σωστά είπε, «Στη ζωή το μοναδικό μέρος για να ξεκινήσεις είναι από εκεί που είσαι, γιατί άλλο μέρος για να ξεκινήσεις δεν υπάρχει.» Ο Ιησούς τόνισε αυτήν την αρχή στις Πράξ. 1:8 με την δήλωσή Του, «Αλλά θέλετε λάβει δύναμιν, όταν επέλθη το Άγιον Πνεύμα εφ’ υμάς, και θέλετε είσθαι εις εμέ μάρτυρες και εν Ιερουσαλήμ και εν πάση τη Ιουδαία και Σαμαρεία, και έως εσχάτου της γης.»

Το μήνυμα του Ιησού στους μαθητές Του ήταν πολύ ξεκάθαρο για να παρερμηνευθεί: Ξεκινήστε από εκεί που είστε. Δώστε τη μαρτυρία σας εκεί που ο Θεός σάς έχει τοποθετήσει. Αντί να ονειρεύεστε καλύτερες ευκαιρίες, ξεκινήστε με τον περίγυρό σας. Δείτε με τα μάτια του Θεού τις δυνατότητες κοντά σας! Δεν χρειάζεται να είστε οι πιο μορφωμένοι άνθρωποι στον κόσμο, οι πιο εκλεπτυσμένοι, οι πιο χαρισματικοί. Όσο κι αν βοηθούν τα χαρίσματα, στο τέλος εκείνο το οποίο χρειάζεστε είναι η αγάπη σας για τον Θεό και τους ανθρώπους. Εάν θέλετε να δώσετε την μαρτυρία σας, ο Θεός θα ανοίξει το δρόμο για να το κάνετε.

`Διαβάστε Ιωάν. 1:40,41, 6:5-11 και 12:20-26. Τι μας λένε αυτά τα εδάφια για την πνευματική όραση του Ανδρέα και την προσέγγισή του στη μαρτυρία;`

Η εμπειρία του Ανδρέα ηχεί σε εμάς. Ξεκίνησε από την οικογένειά του. Αρχικά μίλησε για τον Χριστό στον αδερφό του τον Πέτρο. Έπειτα ανέπτυξε μία εγκάρδια σχέση με το αγόρι που έδωσε στον Ιησού την πρώτη ύλη για να κάνει το θαύμα, και τέλος χειρίστηκε σωστά την περίπτωση με τους Έλληνες. Από το να ανοίξει θεολογική συζήτηση μαζί τους, αισθάνθηκε την ανάγκη τους και τους σύστησε στον Ιησού. Για να σωθούν ψυχές πρέπει να χτιστούν θετικές σχέσεις στοργής. Σκεφτείτε ανθρώπους στον περίγυρό σας οι οποίοι δεν γνωρίζουν για τον Ιησού. Βλέπουν σε εσάς κάποιον με ευσπλαχνία και στοργή; Βλέπουν σε εσάς την ειρήνη και το νόημα που αποζητούν; Διαφημίζεται το ευαγγέλιο με τη ζωή σας; Μιλώντας για τον Ιησού δημιουργούμε φιλίες για τον Θεό. Γίνονται φίλοι Χριστιανών, και στη συνέχεια, καθώς μοιραζόμαστε το μήνυμα της Βιβλικής αλήθειας, μπορεί να γίνουν Χριστιανοί Αντβεντιστές της Εβδόμης Ημέρας.

`ΣΚΕΨΗ: Γιατί μερικές φορές είναι δύσκολο να οδηγήσουμε τους συγγενείς και την οικογένειά μας στον Χριστό; Είχατε θετικές εμπειρίες μαρτυρίας σε συγγενείς ή στενούς φίλους; Μοιραστείτε τις εμπειρίες σας.`