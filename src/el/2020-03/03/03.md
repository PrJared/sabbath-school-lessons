---
title:  Ενα Μαθημα Για Την Αποδοχη
date:  13/07/2020
---

Ο Ιησούς δίδαξε τους μαθητές Του πώς να βλέπουν τους άλλους με τα μάτια του ουρανού, αφήνοντάς τους παράδειγμα. Ο τρόπος που έβλεπε τους άλλους ήταν ριζοσπαστικός. Δεν τους έβλεπε όπως ήταν, αλλά όπως μπορούσαν να εξελιχθούν. Σε όλες Του τις συναλλαγές με τους ανθρώπους, τους συμπεριφερόταν με αξιοπρέπεια και σεβασμό. Συχνά εξέπληττε τους μαθητές Του με τον τρόπο που συμπεριφερόταν στους άλλους. Αυτό φαίνεται ιδιαίτερα στην περίπτωση της Σαμαρείτισσας. «Η εχθρότητα μεταξύ των Σαμαρειτών και των Ιουδαίων ξεκινούσε από πολύ παλιά. Σύμφωνα με το Β’ Βασιλέων 17, οι Σαμαρείτες ήταν απόγονοι των κατοίκων της Μεσοποταμίας που αναγκάστηκαν να μείνουν στη γη του βόρειου βασιλείου του Ισραήλ, από τον βασιλιά της Ασσυρίας μετά την εξορία το 722 π.Χ. Είχαν συνδυάσει τη λατρεία του Ιεχωβά με τις ειδωλολατρικές συνήθειες.» The Archaelogical Study Bible, σ. 1727. Μαζί με τις ειδωλολατρικές συνήθειες θέσπισαν ένα άλλο ιερατείο και έναν άλλο ναό στο όρος Γαριζίν. Δεδομένου των θεολογικών διαφορών με τους Σαμαρείτες, οι μαθητές θα πρέπει να εξεπλάγησαν όταν ο Ιησούς επέλεξε να πάνε στη Γαλιλαία μέσω της Σαμάρειας. Ακόμη περισσότερο εξεπλάγησαν που ο Ιησούς δεν ενεπλάκη σε κάποια δημόσια θεολογική συζήτηση. Έκανε έκκληση απευθείας στην επιθυμία της Σαμαρείτισσας για αποδοχή, αγάπη, και συγχώρηση.

`Διαβάστε Ιωάν. 4:3-34. Πώς προσέγγισε ο Ιησούς τη Σαμαρείτισσα; Ποια ήταν η ανταπόκριση της γυναίκας στο διάλογό της με τον Χριστό; Ποια ήταν η ανταπόκριση των μαθητών σ’ αυτήν την εμπειρία και πώς ο Ιησούς διεύρυνε το όραμά τους;`

`ΣΚΕΨΗ: Ποιους ανθρώπους έχετε την τάση να βλέπετε περιφρονητικά λόγω της επιρροής της κοινωνίας και του πολιτισμού; Γιατί πρέπει να αλλάξετε τη συμπεριφορά σας, και πώς μπορεί να έρθει αυτή η αλλαγή;`