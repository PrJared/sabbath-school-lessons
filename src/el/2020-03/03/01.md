---
title:  Βλεποντας Μεσα Απο Τα Ματια Του Ιησου
date:  11/07/2020
---

> <p>Εδαφιο Μνημης</p>
>  «Και λέγει προς αυτούς, Έλθετε οπίσω μου, και θέλω σας κάμει αλιείς ανθρώπων.» Ματθαίον 4:19

### Για τη μελέτη αυτής της εβδομάδας, διαβάστε
Μάρκ. 8:22-26, Ιωάν. 4:3-34, 1:40,41, Μάρκ. 12:28-34, Λουκ. 23:39-43, Πράξ. 8:26-38.

Ο Ιησούς είναι ο ιδανικός στο να κερδίζει ψυχές. Παρατηρώντας τον τρόπο που εργαζόταν με τους ανθρώπους μπορούμε να μάθουμε πώς να οδηγήσουμε τους άλλους να γνωρίσουν την σωτηρία διά μέσω του Ιησού Χριστού. Ταξιδεύοντας μαζί Του στους γεμάτους δρόμους της Ιερουσαλήμ, στα σκονισμένα μονοπάτια της Ιουδαίας και στους ανθισμένους λόφους της Γαλιλαίας, ανακαλύπτουμε πώς φανέρωσε τις αρχές της βασιλείας στις ψυχές που αναζητούσε. Ο Ιησούς έβλεπε όλους τους άνδρες και τις γυναίκες ως ψυχές που θα μπορούσε να κερδίσει για τη βασιλεία Του. Έβλεπε τον καθένα με τα μάτια της Θεϊκής ευσπλαχνίας. Στον Πέτρο δεν είδε έναν παρορμητικό, τραχύ ψαρά, αλλά έναν δυνατό κήρυκα του ευαγγελίου. Στους αδερφούς Ιάκωβο και Ιωάννη δεν είδε το οξύθυμο πνεύμα τους, αλλά τον ενθουσιασμό με τον οποίο θα διακήρυτταν τη χάρη Του. Είδε την βαθιά λαχτάρα για ειλικρινή αγάπη και αποδοχή στην καρδιά της Μαρίας της Μαγδαληνής, της Σαμαρείτισσας, και της αιμορραγούσας γυναίκας. Δεν είδε τον Θωμά ως κάποιον που με κυνικό τρόπο θα αμφισβητούσε τα πάντα, αλλά ως κάποιον ειλικρινή αναζητητή. Άσχετα με το αν ήταν Ιουδαίοι ή Εθνικοί, άνδρες ή γυναίκες, είτε επρόκειτο για τον ληστή στο σταυρό, είτε για τον εκατόνταρχο ή τον δαιμονισμένο, ο Ιησούς έβλεπε τις προοπτικές τους και τους κοίταζε με τα μάτια της σωτηρίας.