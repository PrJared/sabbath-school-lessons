---
title:  Περαιτερω Μελετη
date:  17/07/2020
---

Διαβάστε Ε. Χουάιτ, Π.Α. σ. 88-95.

Γύρω μας υπάρχουν άνθρωποι που αναζητούν ό,τι έχει να κάνει με την αιωνιότητα. Όπως ο Ιησούς αναφέρει, «Ο μεν θερισμός πολύς, οι δε εργάται ολίγοι» (Ματθ. 9:37). Το πρόβλημα δεν ήταν με τον θερισμό. Με τα θεϊκά χρισμένα μάτια, ο Ιησούς είδε έναν άφθονο θερισμό τι στιγμή που οι μαθητές Του έβλεπαν ακριβώς το αντίθετο. Ποια ήταν η λύση του Χριστού; «Παρακαλέσατε λοιπόν τον κύριον του θερισμού, διά να αποστείλη εργάτας εις τον θερισμόν αυτού» (Ματθ. 9:38). Η λύση είναι να προσευχηθείτε ο Κύριος να σας στείλει στον θερισμό Του.

Γιατί να μην κάνετε αυτήν την προσευχή; «Κύριε, προθυμοποιούμαι να με χρησιμοποιήσεις για την προαγωγή της βασιλείας σου. Άνοιξέ μου τα μάτια να δω τις ευκαιρίες που καθημερινά μου δίνεις. Δείξε μου πώς να είμαι ευαίσθητος με τους συνανθρώπους μου. Βοήθησέ με να λέω λόγια ελπίδας και ενθάρρυνσης και να μοιράζομαι την αγάπη και την αλήθεια με εκείνους που έρχομαι κάθε μέρα σε επαφή.» Εάν κάνετε αυτήν την προσευχή καθημερινά, ο Θεός θα κάνει σπουδαία πράγματα στη ζωή σας.

**Ερωτησεις για συζητηση**

`1.	 Δεν είναι πάντα εύκολο να οδηγείς ψυχές στον Ιησού. Είναι αλήθεια ότι μόνο ο Θεός μπορεί να αλλάξει την καρδιά των ανθρώπων, αλλά μέσα στη σοφία Του μας επέλεξε να είμαστε μέρος αυτής της διαδικασίας. Το να εργαστείς ακόμη και για μία ψυχή χρειάζεται χρόνος, προσπάθεια, υπομονή, και αγάπη που πηγάζει από ψηλά. Τι επιλογές μπορείτε να κάνετε που θα σας βοηθήσουν να απαρνηθείτε τον εαυτό σας για να γίνετε αποτελεσματικοί μάρτυρες για τον Χριστό;`

`2.	 Υπάρχουν άτομα που έρχεστε σε επαφή και δεν γνωρίζουν τον Κύριο; Τι έχετε κάνει, τι κάνετε, ή τι πρέπει να κάνετε για να δώσετε την μαρτυρία σας σ’ αυτούς;`

`3.	 Σκεφτείτε τον Σαύλο της Ταρσώ. Εδώ έχουμε κάποιον που δεν θα μπορούσε εύκολα κανείς να φανταστεί ότι θα προσηλυτιστεί. Και παρόλα αυτά ξέρουμε τι συνέβη. Γιατί δεν πρέπει να βιαζόμαστε να κρίνουμε τους άλλους από αυτό που δείχνουν;`

`4.	 Έχοντας κατά νου την ιστορία του Σαύλου, τι κάνουμε με εδάφια όπως το Ματθ. 7:6, «Μη δώσητε το άγιον εις τους κύνας, μηδέ ρίψητε τους μαργαρίτας σας έμπροσθεν των χοίρων, μήποτε καταπατήσωσιν αυτούς με τους πόδας αυτών, και στραφέντες σας διασχίσωσιν»;`