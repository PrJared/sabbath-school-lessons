---
title:  Til ettertanke
date:  12/06/2020
---

Les Clifford Goldstein: 1844 Made Simple (Boise, ID, 1988) som ett av mange steder hvor man finner mer om profetien om de 2300 dager. Se også 1844madesimple.org.

Studer diagrammet nedenfor:

| Dan 7 | Dan 8 |
| --- | --- |
| Babylon  (løve) | — |
| Media-Persia  (bjørn) | Media-Persia  (vær) |
| Hellas  (leopard) | Hellas  (bukk) |
| Hedenske Roma  (fjerde dyret) | Hedenske Roma  (horn i horisontal retning) |
| Pavelige Roma  (lite horn) | Pavelige Roma  (horn i vertikal retning) |
| **Dom i himmelen** | **Helligdommen får sin rett** |

Det avgjørende her er at domsscenen i Dan 7, som finner sted etter 1260 års forfølgelse (Dan 7,25), er det samme som at helligdommen får sin rett (Dan 8,14). Og denne domsscenen i himmelen er det som fører til opprettelsen av Guds evige rike på slutten av jordens historie. Derfor har vi gode bibelske bevis for den betydningen som Skriften gir Dan 8,14 og den begivenheten.

**Spørsmål til drøftelse**

`Les Dan 2 igjen. Se hvor tydelig den historisistiske metoden blir åpenbart her: en ubrutt rekke verdensriker som starter i antikken og ender med opprettelsen av Guds evige rike. Gud gir oss nøkkelen til å tolke disse profetiene. Men hva sier det om tilstanden i kristenheten at svært få bruker den historisistiske metoden lenger? Hvorfor bidrar dette til å vise enda klarere hvor relevant adventistbudskapet er for verden i dag?`

`Hvor godt kjenner du profetien om de 2300 år i Dan 8,14? Hvorfor ikke ta deg tid til å lære den og dele den med klassen? Du kan bli overrasket over hvor sterkt grunnlaget for vår tolkning av profetien egentlig er.`

`Les Dan 7,18; Dan 7,21–22; Dan 7,25; Dan 7,27. Legg merke til fokuset på hva som skjer med de hellige. Hva gjør det lille hornet med dem? Og hva gjør Herren for dem? Hva er gladnyheten for de hellige når det gjelder dommen? Hva gir dommen dem til slutt?`