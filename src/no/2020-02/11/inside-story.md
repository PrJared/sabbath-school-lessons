---
title:  Misjonsfortelling
date:  12/06/2020
---

#### Hvorfor lidelse?

_Axel Domingues (31), Irland_

Min søster tok sitt liv da hun var 14. Mor sørget og ville ha et nytt barn, en jente. Hun fikk meg, en gutt.

Jeg vokste opp i Sør-Portugal med en ni år eldre bror. Far var bygningsarbeider i Midtøsten. Mor var alltid trist, og verre ble det da far tok ut skilsmisse og broren min flyttet hjemmefra. Så ble hun innlagt for kreft, og jeg flyttet til slektninger. To år senere døde hun. Det ga ingen mening. Jeg sluttet å gå i kirken og flyttet inn hos far da han kom hjem til Portugal.

Jeg drakk og dopet meg på universitetet, jeg praktiserte satanisme og skjønte at det fantes en åndeverden. Jeg levde i frykt for åndene og ville slutte med stoffer, men kunne ikke.

Så ble en venn av meg døpt. «Hvorfor?» ville jeg vite. «Jeg leste Bibelen, og jeg tror den,» sa han.

Jeg fortalte om min frykt for onde ånder. «Hvorfor ikke lese Bibelen?» sa han. Gud var en mulighet. Jeg visste jo at det fantes onde ånder, og de lot til å bli holdt igjen av en høyere makt. Jeg leste Bibelen, og en stemme sa at jeg skulle legge av meg avhengigheten. Jeg ville ikke slutte med alt, men ville jeg klare å slutte gradvis? Hvorfor ikke slutte med alt?

En ond stemme talte: «Hva er det du holder på med?» Da jeg hørte stemmen, skjønte jeg at det var alvor. Jeg sluttet med alt der og da.

Det var en fryd å lese Bibelen. 1 Mos 3 viste meg at Gud ikke hadde forlatt menneskene og at han hadde en frelsesplan. Jeg så profetier som ble oppfylt. Troen vokste.

Månedene gikk, jeg tok eksamen og fikk jobb som dataingeniør i Dublin. En dag sendte min gamle ateistvenn meg en lenke til en YouTube-preken om syndens oppkomst. Jeg likte taleren, men det ble for mye da han begynte å tale om sabbaten.

Men jeg glemte det ikke. Ordet for «lørdag» er «sabado» på portugisisk. Det måtte være en grunn til at alle kristne tilber på søndag, men jeg fant den ikke i Bibelen.

Jeg gikk tilbake til adventistevangelisten på YouTube. Talene ga mening, så jeg fant at Adventistkirken var Guds menighet. Jeg fant en adventistkirke og gikk på møtene. Jeg begynte å forstå at mine lidelser i barndommen ikke var Guds skyld; de var et resultat av synden i verden. Jeg ble døpt som 26-åring. I dag er jeg lykkelig gift med Joana, en sykepleier fra Brasil som jeg traff i adventistkirken i Dublin. Hun ble også døpt der.

Takk for offeret 13. sabbat i 2017 som hjalp til med å åpne en kirke og fellesskapssenter i Dublin.

Se Axel på YouTube: bit.ly/Axel-Domingues.