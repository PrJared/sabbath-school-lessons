---
title:  Bibelen og profetiene
date:  06/06/2020
---

### Bakgrunnsstoff
Dan 2,27–45, Joh 14,29, 4 Mos 14,34, Dan 7,1–25, Dan 8,14, 1 Kor 10,1–13

> <p>Minnevers</p>
> I 2300 kvelder og morgener. Så skal helligdommen få sin rett tilbake (Dan 8,14).

Bibelens profetier er viktige for vår identitet og misjon. Profetiene er en indre og ytre mekanisme som bekrefter nøyaktigheten av Guds ord. Jesus sa: ”Nå har jeg sagt dere dette før det skjer, for at dere skal tro når det skjer” (Joh 14,29; se også Joh 13,19). Det avgjørende er: Hvordan tolker vi profetier riktig slik at vi vet når de faktisk er oppfylt?

Under reformasjonen fulgte reformatorene den historisistiske metoden. Det er den samme som Daniel og Johannes brukte som nøkkel for sin egen tolkning. Den historisistiske metoden ser profetier som en progresjon, en kontinuerlig oppfyllelse av historien som starter i fortiden og ender med Guds evighetsrike.

Denne uken skal vi studere grunnlaget for historisistisk tolkning av profetiene.”I historien skal vi se oppfyllelsen av profetier, studere hvordan forsynet har arbeidet gjennom de store reformasjonsbevegelsene og forstå hendelsenes rekkefølge når nasjonene samles til den siste konflikten i den store striden.” – _Testimonies for the Church_, bind 8, side 307.