---
title:  Hvem er det lille hornet
date:  09/06/2020
---

I århundrer identifiserte de protestantiske reformatorene det lille hornet i Dan 7 og 8 med kirken i Roma. Hvorfor?

`Les Dan 7,1–25 og Dan 8,1–13. Hvilke kjennetegn på det lille hornet opptrer i begge kapitlene? Hvordan kan vi identifisere det?`

Dan 7 og 8 har syv kjennetegn på det lille hornet felles:

1. Begge blir beskrevet som et horn
2. Begge er forfølgende makter (Dan 7,21; Dan 7,25; Dan 8,10; Dan 8,24)
3. Begge opphøyer seg selv og er blasfemiske (Dan 7,8; Dan 7,20; Dan 7,25; Dan 8,10–11; Dan 8,25)
4. Begge angriper Guds folk (Dan 7,25; Dan 8,24)
5. Begge har sider ved sin aktivitet som avgrenses av profetisk tid (Dan 7,25; Dan 8,13–14)
6. Begge strekker seg til tidens slutt (Dan 7,25–26; Dan 8,17; Dan 8,19)
7. Begge skal ødelegges på overnaturlig vis (Dan 7,11; Dan 7,26; Dan 8,25)

Historien identifiserer det første riket som Babylon (Dan 2,38), det andre som Medo-Persia (Dan 8,20) og det tredje som Hellas (Dan 8,21). Historien er klar på at etter disse verdensrikene kommer Roma.

I Dan 2 fortsetter jernet som symboliserer Roma ned i føttene som er jern blandet med leire, det vil si til tidens ende. Det lille hornet i Dan 7 kommer fra det fjerde dyret, men forblir en del av det fjerde dyret.

Hvilken makt kom ut av Roma og fortsetter sin politisk-religiøse innflytelse i minst 1260 år (se Dan 7,25)? Bare én makt passer til historien og profetiene – pavedømmet. Pavekirken kom til makten blant Europas ti stammer og rev opp tre av dem (Dan 7,24). Hornet var ”forskjellig fra de andre” (Dan 7,24), det var unikt sammenlignet med de andre stammene. Pavedømmet talte ”mot Den høyeste” (Dan 7,25) og ”vokste helt opp til fyrsten for hæren” (Dan 8,11) ved å rive til seg Jesu rolle og erstatte den med pavemakten oppfylte forutsigelsen om å forfølge ”Den høyestes hellige” (Dan 7,25) og kaste ”noen av hæren” (Dan 8,10) til jorden under motreformasjonen, da protestanter ble slaktet ned. Pavedømmet skulle ”bestemme seg for å forandre tider og lover” (Dan 7,25) ved å fjerne det andre budet og endre sabbaten til søndag.

`I Dan 2, 7 og 8 leser vi om en makt som oppstår etter Hellas og eksisterer til tidens ende. Hvilken annen makt kan det være enn Roma, nå i sin pavelige fase? Hvorfor er dette en viktig lære i de tre englebudskapene, og dermed en viktig del av sannheten for vår tid, uansett hvor politisk ukorrekt det måtte være?`