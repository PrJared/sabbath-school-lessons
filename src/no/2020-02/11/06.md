---
title:  Symboler som profetier
date:  11/06/2020
---

Symbolene i apokalyptiske profetier, som dem i Daniel og Åpenbaringen, har kun én oppfyllelse. For eksempel fant geitebukken sin oppfyllelse i Hellas, et enkeltstående rike (Dan 8,21). Bibelen ga oss navnet! Kan det bli mer opplagt?

Typologi fokuserer på faktiske personer, hendelser eller institusjoner i GT som bunner i en historisk virkelighet, men peker frem mot en større virkelighet i fremtiden. Bruken av typologi som tolkningsmetode går tilbake til Jesus og NTs forfattere og finnes til og med i GT. Den eneste måten å gjenkjenne et forbilde og et motbilde (type og antitype) på, er når en inspirert bibelforfatter påpeker dem.

`Les 1 Kor 10,1–13. Hvilke hendelser i historien viser Paulus til når han formaner menigheten i Korint? Hva har dette med oss i dag å gjøre?`

Paulus viser tilbake til den historiske virkeligheten under utvandringen og skaper en typologi som bygger på det israelittene opplevde i ødemarken. Slik viser han at Gud, som inspirerte Moses til å skrive ned disse hendelsene, ville at de skulle være ”advarende eksempler for oss” (1 Kor 10,6), og dermed formane det åndelige Israel til å utholde fristelser fordi vi lever i den siste tid.

**Les tekstene nedenfor og skriv ned hvert forbilde og oppfyllelsen slik den er beskrevet av Jesus og NTs forfattere.**

`Matt 12,40.`

`Joh 19,36.`

`Joh 3,14–15.`

`Rom 5,14.`

`Joh 1,29.`

I hvert tilfelle bruker Jesus og NTs forfattere en tolkning av forbildet og motbildet som gjør at den profetiske betydningen trer tydelig frem. Slik peker de mot en større oppfyllelse av den historiske virkeligheten.

`Den jordiske helligdomstjenesten fungerte som et forbilde på hele frelsesplanen. Hva sier dette om betydningen av helligdomsbudskapet for oss i dag?`