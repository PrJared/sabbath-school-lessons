---
title:  Å takle vanskelige tekster
date:  13/06/2020
---

### Bakgrunnsstoff
2 Tim 2,10–15; 1 Krøn 29,17; Jak 4,6–10; Gal 6,9; Apg 17,11.

> <p>Minnevers</p>
> Og Herrens tålmod skal dere se som en mulighet til frelse. Det samme har jo også vår kjære bror Paulus skrevet til dere, ut fra den visdom som er gitt ham. Om dette taler han i alle de brevene hvor han kommer inn på disse spørsmålene. Det er noe der som er vanskelig å forstå, og de ukyndige og svake forvrenger dette, slik de også gjør med de andre skriftene, og det fører til fortapelse for dem selv (2 Pet 3,15.16).

Når Peter diskuterer Paulus’ brev, skriver han at det i dem, og andre steder i Skriften, finnes noe “som er vanskelig å forstå” (2 Pet. 3,16). Disse ordene blir forvrengt av “de ukyndige og svake” (2 Pet 3,16) til deres egen undergang. Peter sier ikke at alt er vanskelig å forstå, bare at noe er det.

Og det vet vi vel? Hvilken oppriktig leser av Bibelen har ikke kommet over tekster som virker rare og vanskelige å forstå? Alle har opplevd det.

Derfor vil vi se på hva som kan være årsakene til disse utfordringene og hvordan den som trofast søker etter sannhet fra Guds ord, kan angripe saken. Enkelte av de vanskelige utsagnene får vi ikke forklart her i livet. Men de aller fleste bibeltekster volder slett ingen problemer, og det er ingen grunn til å la det lille antallet vanskelige tekster svekke tilliten til Guds ords pålitelighet og autoritet.