---
title:  Til ettertanke
date:  15/05/2020
---

Les i Alfa og Omega, bind 7: ”Reformasjonens morgenstjerne” side 63–76 [GC 79–96] og ”Riksdagen i Worms” side 120–142 [GC 145–170].

Les fra _Methods of Bible Study_:

- 4. Methods of Bible Study, a til j

“I sitt ord har Gud gitt mennesker den kunnskapen som er nødvendig for frelse. Skriften skal mottas som en autoritativ, ufeilbarlig åpenbaring av hans vilje. Den er karakterens rettesnor, avslører læresetninger og tester vår erfaring. ... Men det faktum at Gud har åpenbart sin vilje for mennesker gjennom sitt ord, har ikke gjort Den hellige ånds nærvær og ledelse overflødig. Tvert imot, Frelseren lovte oss Ånden, som skulle åpne Ordet for sine tjenere, kaste lys over det og anvende dets læresetninger. Og siden det var Guds Ånd som inspirerte Bibelen, er det umulig at Åndens lære noensinne skulle være i strid med Ordets.” – The Great Controversy, side 9.

**Spørsmål til drøftelse**

`Uansett hvor mange bibeloversettelser som finnes på språket ditt: Hva kan du gjøre for å få mest mulig ut av det du har? Hvordan kan du verne om Bibelen som Guds ord og i tro søke å adlyde det den lærer?`

`Tenk på forskjellen mellom hva Guds ord lærer om menneskets opphav (at vi ble skapt av Gud på den sjette skapelsesdagen), og hva menneskeheten selv lærer (at vi utviklet oss over milliarder av år). Hva burde kontrasten mellom de to si oss om hvor viktig det er å holde seg til det Bibelen lærer og hvor feil menneskeheten kan ta når den vender seg bort fra Guds ords klare lære?`

`Hvilke hjelpemidler har du som kan hjelpe deg å forstå Bibelen bedre? Og hvis du ikke har noen ekstra hjelpemidler: Hvordan kan du bruke noe av det vi har lest denne uken om å tolke Bibelen?`

`Israelittene fikk beskjed om å lære barna de store sannhetene som de hadde fått overlevert, og om å fortelle om Guds ledelse i sitt liv (5 Mos 4,9). Det er åpenbart godt å gi troen videre, men hva er det med det å undervise og fortelle om Guds ledelse i vårt liv som har en tendens til å øke vår egen tro? Altså: Hvorfor er det å dele bibelsk sannhet med andre også til fordel for oss selv?`