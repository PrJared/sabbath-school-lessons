---
title:  Språk, tekst og kontekst
date:  09/05/2020
---

### Bakgrunnsstoff
5 Mos 32,46–47, 1 Kong 3,6, 4 Mos 6,24–26, 1 Mos 1,26–27, 1 Mos 2,15–23, 1 Mos 15,1–5

> <p>Minnevers</p>
> Ta denne lovboken og legg den ned ved siden av paktkisten til Herren deres Gud. Der skal den ligge som et vitne mot deg (5 Mos 31,26).

Det finnes over 6000 språk i verden. Hele Bibelen er oversatt til mer enn 600 språk, og NT eller deler av Bibelen er også oversatt til over 2500 andre språk. Det er et stort tall. Men det er mindre enn halvparten av verdens språk.

Ca. 1,5 milliarder mennesker har ikke hele Bibelen oversatt til førstespråket sitt. Selv om mye er ugjort, har bibelselskapene sørget for at 6 milliarder mennesker kan lese Skriften.

Og for en velsignelse det er å ha Bibelen på sitt eget språk! Vi tar det ofte for gitt og glemmer ikke bare at mange ikke har Bibelen, men også at den lenge ble holdt borte fra massene. Takket være boktrykkerkunsten og reformasjonen er det ikke lenger slik. De av oss som faktisk har Bibelen, søker å bli fylt med Ånden og lære å studere Ordet og bli kjent med den Gud som er åpenbart der.