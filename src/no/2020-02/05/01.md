---
title:  Skriften alene – Sola Scriptura
date:  25/04/2020
---

### Bakgrunnsstoff
1 Kor 4,1–6, Tit 1,9, 2 Tim 1,13, Mark 12,10, Mark 12,26, Luk 24,27, Luk 24,44–45, Jes 8,20

> <p>Minnevers</p>
> For Guds ord er levende og virkekraftig og skarpere enn noe tveegget sverd. Det trenger igjennom til det kløver sjel og ånd, marg og bein, og dømmer hjertets tanker og planer (Hebr 4,12).

Protestantenes krav om “Skriften alene” (sola Scriptura) opphøyet Skriften til teologiens eneste rettesnor og viktigste kilde. I motsetning til romersk-katolsk teologi, som la vekt på Skriften og tradisjonen, understreket protestantene nøkkelordet “alene”. Det vil si at Skriften alene er høyeste autoritet i spørsmål om tro og lære.

Det var Bibelen som ga reformasjonen og dens opprør mot Roma dens avgjørende kraft og autoritet. Overfor en allegorisk tolkning av Skriften, der mange betydninger ble lest inn i bibelteksten, understreket reformatorene betydningen av en grammatisk- historisk tolkning av Bibelen, og la vekten på én tolkning og bokstavelig betydning av bibelteksten.

Denne uken vil vi se nærmere på sola Scriptura. Vi skal lære at sola Scriptura innebærer noen grunnleggende prinsipper for bibeltolkning som er uunnværlige for en riktig forståelse av Guds ord. Som protestanter må vi ha Bibelen som høyeste autoritet i lærespørsmål.