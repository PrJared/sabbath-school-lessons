---
title:  Misjonsfortelling
date:  01/05/2020
---

#### Ett dårlig valg

_Mariusz Makiowski (55), Polen_

Syv fanger var klare til dåp. De hadde sonet to tredjedeler av straffen og oppført seg godt, så pastor Mariusz Maikowski fikk lov til å la det skje i Østersjøen. Seks av de syv fangene fikk lov til å reise.

Uken etter kom Mariusz og noen menighetsmedlemmer for å ta med fangene på toget. Jurek, en annen fange, hadde allerede dratt. Han skulle slutte seg til adventistene på toget, men kom ikke.

Den sabbaten ble seks fanger døpt i Østersjøen. Men Jurek kom ikke, og han ble etterlyst. Dermed kunne han ikke få seg jobb. Han slo lag med kriminelle og fikk med seg lillebroren på 17 år. En kveld de to drakk seg fulle i en park i Toru, angrep de en sykepleier som kom forbi på sykkel med en pose epler. Hun ble ranet, voldtatt og kvalt. Politiet pågrep dem, og de ble sendt i fengsel.

Historien om Jurek plaget Mariusz i 20 år. Jurek hadde vært så nær å bli døpt. Om han bare hadde tatt det toget.

En dag kom en kvinne i menigheten til Mariusz i Lublin, der han var pastor. Hun sa at søsteren var sammen med en tidligere fange som trengte et sted å bo. «Han kjenner Bibelen godt. Kan menigheten hjelpe ham?» spurte hun.

Pastoren fikk møte mannen, som het Tomek. Han begynte å komme i kirken og fikk husrom hos en adventist. Men Tomek var bitter på Gud. Han ble ofte rasende og forbannet Gud under bibelstudier i leiligheten. «Du tror fordi du har en god familie og et godt hjem,» sa Tomek til pastoren. «Far og brødrene mine var kriminelle. Mor drakk. Mine storebrødre spyttet i suppen min. En voldtok meg jevnlig. Hvordan skal jeg kunne tro at Gud er god?»

Mariusz funderte på hva han skulle si. En dag fortalte han hvordan én feil beslutning kan ødelegge et liv. Han fortalte om Jurek. «Han var virkelig nær Gud, Tomek. Men én feil beslutning ødela ikke bare hans liv, men også lillebrorens liv.»

Tomek ble hvit i ansiktet og vill i blikket. Pastoren ble redd. De var alene, og Mariusz husket at Tomek hadde sittet inne for mord.

Tomek begynte å gråte. «Det er ikke til å tro,» hulket han. «Hva mener du?» sa Mariusz. Tomek sa: «Jeg er Jureks lillebror.»

I dag tenker Tomek på dåp og prøver å slutte med drikkingen. Hans innflytelse har fått to andre til å ta dåp. Jurek sitter fremdeles inne.

«Deler av denne historien er trist,» sier Mariusz. Men den viser også hva Gud kan gjøre. Tenk å treffe Jureks lillebror etter 20 år og få lære ham om Gud.»

Takk for offeret 13. sabbat i 2017, da Hope Channel Polen fikk bygget studio, så de kan formidle evangeliet på polsk.

Se Mariusz på YouTube: bit.ly/Mariusz-Maikowski.