---
title:  Til ettertanke
date:  01/05/2020
---

I kapitlet om bibeltolkning i _Handbook of Seventh-day Adventist Theology_ kan du lese avsnittene ”The Analogy of Scripture,” ”Scripture Is Its Own Interpreter,” ”The Consistency of Scripture” og ”The Clarity of Scripture,” side 64–66. Les kapittel 20,”Bibelkunnskap og bibelstudium” i _Utdanning for livet_, side 99–103 [Ed 185–192]; “The Primacy of the Word” in _Selected Messages_, 3. bok, side 29–33.

”De som studerer Bibelen, bør lære å komme til den med et lærevillig sinn. Vi skal granske den for å få vite hva Gud sier, ikke for å finne beviser for våre egne meninger. Det var Ånden som ga oss Guds ord, og sann kunnskap om Bibelen får vi bare med Åndens hjelp. Men skal vi få denne kunnskapen, må vi leve etter den. Vi må rette oss etter alt det Guds ord sier. ... Studiet av Bibelen krever at vi er grundige og utholdende. Vi må være like seriøse og iherdige når vi leter etter skatter i Guds ord som gullgraveren er når han leter etter skatter i jorden.” – _Utdanning for livet_, side 101 [Ed 189].

”Når du lar Bibelen bli din mat og drikke, når du lar dens prinsipper bli byggesteinene i karakteren, vil du bli bedre i stand til å motta veiledning fra Gud. Jeg opphøyer det dyrebare ordet for deg i dag. Ikke gjenta det jeg har sagt og si: ‘Søster White sa dette,’ og ‘Søster White sa hint.’ Finn ut hva Herren, Israels Gud, sier, og gjør så det han befaler.” – _Selected Messages_, 3. bok, side 33.

**Spørsmål til drøftelse**

`Hvilke vranglærer blir forfektet fordi folk har sett på bare noen få tekster og ikke alt det Bibelen sier om et emne?`

`I Matt 11,11 sa Jesus dette om døperen Johannes: “Sannelig, jeg sier dere: Blant dem som er født av kvinner, har det ikke stått fram noen større enn døperen Johannes. Men den minste i himmelriket er større enn han.” Her peker Jesus på en profet som ikke har noen skrifter i Bibelen, og likevel sa han slikt om ham. Hva burde dette si oss om hvorfor en sann profet ikke behøver å ha en bok i Bibelen og likevel kan være en sann profet? Hva har dette å si for oss?`

`Vi adventister er ikke alene om å hevde Bibelen som vår høyeste autoritet. Andre kirker gjør det også. Hvordan kan vi da forklare de motstridende læresetningene som andre mener å finne i Bibelen?`