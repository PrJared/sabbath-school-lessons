---
title:  Til ettertanke
date:  26/06/2020
---

Les ”Bønnens velsignelse” i _Veien til Kristus_, side 109–124 [SC 93–105].

”Det naturlige øye kan ikke se Kristi skjønnhet. Den hellige ånd skinner i vårt indre og viser sjelen dens sanne håpløse og hjelpeløse tilstand uten syndbærerens barmhjertighet og tilgivelse – Kristi tilstrekkelighet. Bare Den hellige ånd kan gjøre det mulig for mennesket å se Kristi uendelige omsorg, hans grenseløse kjærlighet, godhet og herlighet.” – _The Upward Look_, side 155.

“Deler av Skriften, ja hele kapitler, kan læres utenat så de kan gjentas når Satan kommer med sine fristelser ... Når Satan vil ha sinnet til å dvele ved jordiske og sanselige ting, er det best å stå ham imot med: Det står skrevet.”- _The Advent Review and Sabbath Herald_, 8. april 1884.

**Spørsmål til drøftelse**

`Hva er sammenhengen mellom vår frie vilje og valg og våre beslutninger angående tro og lydighet? Det er mye i livet som står utenfor vår kontroll, men når det gjelder de viktige tingene, de som angår vårt evige liv, har vi et fritt valg. Hva gjør du med den frie viljen Gud har gitt deg? Hva slags åndelige valg foretar du?`

`Tenk på hvilken rolle sabbaten kan og bør spille når det gjelder å gi oss stilletid med Gud. Hvordan kan det å holde sabbaten beskytte deg mot å bli så oppslukt av arbeid og gjøremål at du ikke setter av den tiden du trenger sammen med Gud? Hvordan kan sabbaten bli mer av den åndelige velsignelsen den burde være?`

`Hva har du opplevd når du har vært alene med Gud i bønn og bibellesning? Hvordan påvirker denne åndelige praksisen din tro? Hvordan burde den påvirke din tro? Hvis det er ok for deg, kan du fortelle om tiden du setter av til bibellesning og bønn og hva du har igjen for det. Hvordan kan andre ha nytte av det du har lært?`

`Hva er noen av de favorittekstene du har lært? Hva er det ved dem som du setter så stor pris på? Hvordan har det å lære dem utenat vært til velsignelse for deg?`