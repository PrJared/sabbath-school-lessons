---
title:  Leve av Guds ord
date:  20/06/2020
---

### Bakgrunnsstoff
Fil 2,12–16, Luk 4,4, Luk 4,8, Luk 4,10–12, Sal 37,7, Sal 46,11, Sal 62,2–3, Sal 62,6, Kol 3,16

> <p>Minnevers</p>
> Dere må gjøre det Ordet sier, ikke bare høre det (Jak 1,22).

Selv den beste bibelstudiemetoden er null verdt hvis vi ikke vil leve etter det vi lærer i Skriften. Det gjelder for utdanning generelt, og det gjelder også for bibelstudier: Du lærer ikke best bare av å lese eller høre, men ved å praktisere det du vet. Denne lydigheten åpner et skattkammer av velsignelser som ellers ville være stengt for oss, og det gir oss en spennende måte å øke vår forståelse og kunnskap på. Hvis vi ikke vil følge Guds ord og leve etter det vi har studert, vokser vi ikke. Og vårt vitnesbyrd blir svekket fordi vi ikke lever i tråd med det vi sier.

Vi vokser i nåde og visdom når noen viser oss hva det vil si å leve etter Guds ord. Det finnes ikke noe bedre eksempel og en mer motiverende kraft enn Jesus Kristus. Han ga oss et eksempel til etterfølgelse. Han levde et liv i full harmoni med Guds vilje.

Denne uken skal vi se hva det vil si å leve etter Guds ord og under dets autoritet.