---
title:  Apostlene og bibelen
date:  16/04/2020
---

NTs forfattere forholder seg til Bibelen på samme måte som Jesus. I spørsmål om lære, etikk og profetienes oppfyllelse var GT Guds autoritative ord. Vi finner ingenting i det de sier eller gjør som motsier noen del av Bibelen, verken dens autoritet eller ekthet.

**Hva lærer disse versene om apostlenes oppfatning av Guds ords autoritet?**

`Apg 4,24–26.`

`Apg 13,32–36.`

`Rom 9,17.`

`Gal 3,8.`

Legg merke til hvor nært knyttet Skriften er til Guds egen røst. Like før de ble fylt med Den hellige ånd, priser disiplene Gud for utfrielsen av Peter og Johannes. I sin lovprisning løfter de sin røst og erkjenner at Gud er skaper og at han talte gjennom sin tjener David. Det vil si at Davids ord er Guds ord. Paulus siterer David, men ordene tilskrives Gud: “Det Gud lovte fedrene” (Apg 13,32; eng. overs.).

I Rom 9,17, der man skulle forvente Gud som subjekt, bruker Paulus begrepet “Skriften” og sier: ”For Skriften sier til farao.” Han kunne ha skrevet: ”For Gud sier til farao.” I Gal 3,8 brukes subjektet ”Skriften” i stedet for ”Gud” og viser hvor nært Guds ord er knyttet til Gud selv.

NTs forfattere er samstemt i sin tillit til GT som Guds ord. NT siterer GT hundrevis av ganger. En forsker har laget en liste med 2688 henvisninger, 400 fra Jesaja, 370 fra Salmene, 220 fra 2. Mosebok, og så videre. Hvis man også skulle ta med hentydninger, temaer og bilder, ville antallet øke sterkt. Bøkene er fulle av henvisninger til GTs profetier, ofte innledet med ordene ”det står skrevet” (Matt 2,5; Mark 1,2; Mark 7,6; Luk 2,23; Luk 3,4; Rom 3,4; Rom 8,36; Rom 9,33; 1 Kor 1,19; Gal 4,27; 1 Pet 1,16). Alt dette bekrefter at Jesu og apostlenes lære bygger på GT.

`Hva burde disse eksemplene si oss om hvor farlig det er å ville redusere vår tillit til Skriftens autoritet?`