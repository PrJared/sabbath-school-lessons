---
title:  Jesus og loven
date:  13/04/2020
---

`Les Matt 5,17–20; Matt 22,29 og Matt 23,2–3. Hva sier Jesus?`

Jesus lærte disiplene lydighet mot Guds ord og loven. Det er aldri snev av tvil om Skriftens autoritet og relevans. Nei, for ham var den alltid kilden til guddommelig autoritet. Og til saddukeerne sa han: ”Dere farer vill fordi dere ikke kjenner skriftene og heller ikke Guds makt” (Matt 22,29). Jesus lærte at rent intellektuell kunnskap om Bibelen og dens lære ikke var nok til å kjenne sannheten eller Herren, han som er denne sannheten.

`Hva sier Matt 22,37–40 om Jesu syn på Moseloven?`

I sine ord til den lovkyndige oppsummerer Jesus de ti bud som ble gitt til Moses. Vi bør merke oss at han fokuserer på loven i GT og opphøyer den. Mange kristne har trodd at dette er et nytt bud og at loven i GT erstattes av evangeliet. Men det Jesus lærer, bygger på loven i GT. Han hadde avdekket og åpenbart loven mer fullstendig, slik at ”på disse to budene hviler hele loven og profetene” (Matt 22,40). Jesus opphøyer hele GT når han sier ”loven og profetene”, for dette er en kort måte å omtale loven, profetene og skriftene på, alle de tre delene av GT.

”Han viste til Skriften som en urokkelig og absolutt autoritet. Det samme burde vi gjøre. Bibelen skal presenteres som den evige, uendelige Guds ord. Den er den siste avgjørelsen i alle stridsspørsmål. Den er grunnlaget for all tro.” – _Ord som lever_ (2006), side 19, 20 [COL 39].

`Hvilke alternative autoriteter (familie, filosofi, kultur) kan hindre deg i å underkaste deg Guds ord?`