---
title:  Til ettertanke
date:  17/04/2020
---

Les ”Ungdomsår i Nasaret” og ”I fristelsens ødemark” i _Alfa og Omega_, bind 4, side 49–55 og 88–97 [DA 68–74 og 114–123]

”Mennesker mener de er klokere enn Guds ord, ja klokere enn Gud. I stedet for å ha føttene plantet på det faste grunnlaget og prøve alt mot Guds ord, prøver de ordet mot sine egne ideer om vitenskap og natur, og hvis det ikke ser ut til å stemme overens med deres vitenskapelige ideer, avviser de det som utroverdig.” – _Signs of the Times_, 27. mars 1884, side 1.

“De som blir best kjent med Guds visdom og hensikter slik det er åpenbart i hans ord, blir menn og kvinner med åndskraft, og de kan bli effektive i arbeidet sammen med den store læreren, Jesus Kristus ... Kristus har gitt sitt folk sannhetens ord, og alle er kalt til å gjøre verden kjent med dem. ... Det finnes ingen helliggjørelse utenfor sannheten, ordet. Så det er viktig at alle forstår det!” – _Fundamentals of Christian Education_, side 432.

**Spørsmål til drøftelse**

`Jesus, evangelistene og Paulus behandlet GT som Guds ord. Hva burde dette si oss om hvorfor mange av dagens oppfatninger av Skriften er feil og hvorfor vi ikke bør falle for disse argumentene, uansett hvem som lærer dem?`

`Her er noen eksempler på ting som mange moderne forskere benekter. De avviser skapelsen på seks bokstavelige dager og aksepterer i stedet milliarder av år med evolusjon. De avviser en syndfri Adam i en fullkommen verden. De avviser en verdensomspennende vannflom. Noen nekter for at Abraham har eksistert. Noen avviser historien om utgangen fra Egypt. Noen avviser Jesu mirakler, også hans oppstandelse. Noen avviser tanken om profetier om fremtiden der profeter forutsier hendelser århundrer eller årtusener før det skjer. Hva burde dette si oss om hva følgene blir av å begynne å tvile på Skriftens autoritet og ekthet? Og hvordan kan vi prøve å hjelpe disse mennesker til å få en klar forståelse av sannheten?`

`Se på spørsmålet på slutten av tirsdagens avsnitt: Hvordan forstår vi at hele Skriften kan være inspirert, også det som ikke nødvendigvis er aktuelt for oss i dag?`