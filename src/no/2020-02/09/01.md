---
title:  'Skapelsen: Første Mosebok som grunnlag – Del 2'
date:  23/05/2020
---

### Bakgrunnsstoff
Job 26,7–10, 1 Mos 1–2, 1 Mos 5, 1 Mos 11, 1 Krøn 1,18–27, Matt 19,4–5, Joh 1,1–3

> <p>Minnevers</p>
> Himmelen kunngjør Guds ære, hvelvingen forteller hva hans hender har gjort (Sal 19,2).

Mange store tenkere ble inspirert av Skriften til å utforske Guds skaperverk. Som et resultat ble moderne vitenskap født. Johannes Kepler, Isaac Newton, John Ray, Robert Boyle og andre tidlige forskere mente at arbeidet deres åpenbarte enda mer om Guds skaperverk.

Men etter den franske revolusjon begynte vitenskapen fra 1800-tallet av å gå bort fra et teistisk verdensbilde til en forklaring basert på naturalisme og materialisme, ofte uten plass for det overnaturlige. Disse filosofiske ideene ble popularisert av Charles Darwins Artenes opprinnelse (1859). Siden den tid har vitenskapen i økende grad distansert seg fra det bibelske fundamentet, noe som resulterte i en radikal tolkning av skapelsesberetningen.

Lærer Bibelen et avleggs, uvitenskapelig syn på kosmologi? Er Bibelens beretning lånt fra omkringliggende hedenske nasjoner? Var Bibelen kulturelt betinget av sted og tid, eller løfter dens inspirerte natur oss til et syn på opphavet som utgjør et hele innen Guds rammer?

Dette er noe av det vi vil ta opp denne uken.