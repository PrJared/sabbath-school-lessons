---
title:  Til ettertanke
date:  29/05/2020
---

Les Gerald A. Klingbeil, red.: The Genesis Creation Account and Its Reverberations in the Old Testament (Berrien Springs, MI:, 2015).

“Bibelen er den mest omfattende og mest lærerike historieboken menneskene har. Den kom rett fra sannhetens kilde, og Gud har bevart den ren gjennom alle tider. ... Bare her kan vi finne historien om menneskeslekten, usmittet av menneskelige fordommer eller menneskelig stolthet.”– _Testimonies for the Church_, vol. 5, side 25.

“Jeg har fått se at geologi uten bibelhistorie ikke kan bevise noe. Levninger som blir funnet i jorden, vitner om at det er mye som skiller seg fra dagens verden. Men tiden for deres eksistens, og hvor lang tid de har vært i jorden, kan bare forstås ut fra bibelhistorien. Det kan være uskyldig nok å spekulere ut over Bibelens historie, hvis antakelsene våre ikke er i strid med Skriftens fakta. Men når mennesker går bort fra Guds ord om skaperverkets historie og vil redegjøre for Guds skapende handlinger ut fra naturlige prinsipper, er de på usikkerhetens grenseløse hav. Gud har aldri åpenbart for dødelige hvordan han fullførte skaperverket på seks bokstavelige dager. Hans kreative handlinger er like ufattelige som hans eksistens.” – _Spiritual Gifts_, 3. bok, side 93.

**Spørsmål til drøftelse**

`Vitenskapelige forklaringer om det vi ser her og nå – det som kan tas på, høres, ses, testes og etterprøves – er omstridte. Så hvorfor aksepterer så mange uten videre enhver vitenskapelig uttalelse om hendelser som angivelig fant sted for millioner eller til og med for milliarder av år siden?`

`Moderne vitenskap fungerer ut fra en antagelse (en tilsynelatende rimelig hypotese) om at man ikke kan bruke overnaturlige midler for å forklare hendelser i naturen. Det vil si at du ikke kan prøve å forklare f.eks. hungersnød ved å påstå at en heks kastet en forbannelse over landet. Men hvilke begrensninger har denne tilnærmingen når det gjelder skapelsesberetningen i 1 Mos? Beretningen skildrer en rent overnaturlig hendelse. Men hvis du automatisk utelukker det overnaturlige som bakgrunn for skapelsen, hvorfor må da enhver annen modell du kommer med, nødvendigvis være feil?`