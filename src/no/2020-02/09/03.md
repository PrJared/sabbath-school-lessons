---
title:  Skapelsen i oldtidens litteratur
date:  25/05/2020
---

Arkeologene har oppdaget tekster fra det Egypt og Midtøsten som inneholder historier om skapelsen og syndfloden. Dette har fått noen til å tro at fortellingen i 1 Mosebok er lånt fra disse kulturene eller avhengig av dem. Men stemmer det?

`Les 1 Mos 1–2,4 og les så disse utdragene fra eposet Atra-Ḫasis: “Da gudene i stedet for mennesket / gjorde arbeidet, bar byrdene, / ble gudenes byrde for stor, / Arbeidet for hardt, for mye bry /. ... ‘La livmor-gudinnen skape avkom, / Og la mennesket bære gudenes byrder!’ ... Geshtu-e, en gud som hadde intelligens, / slaktet de i forsamlingen./ Nintu blandet leire / Med sitt kjøtt og blod. ...”- Stephanie Dalley: _Myths from Mesopotamia: Creation, the Flood, Gilgamesh, and Others_ (New York, 1989), side 9, 14, 15. Hvilke forskjeller finner du?`

Selv om det er likheter mellom historiene (f.eks. er de første menneskene laget av jord), er forskjellene tydeligere.

1. I Atra-Ḫasis arbeider mennesket for gudene slik at gudene kan hvile. I 1 Mos skaper Gud jorden og alt i den for mennesker som skapelsens høydepunkt, og deretter hviler han sammen med dem. I 1 Mos blir mennesker også plassert i en hage og oppfordret til å samtale med Gud og ta vare på hans skaperverk – en tanke som ikke finnes i Atra-Ḫasis.
2. I Atra-Ḫasis blir en undergud drept og blodet hans blandet med jord for å danne syv menn og kvinner. I 1 Mos blir Adam først ”formet” av Gud, som gir liv i ham, og kvinnen blir senere ”bygget” til å bli hans ”hjelper”. Gud skapte ikke Adam og Eva av blod fra en drept gud.
3. Det er ikke tegn til konflikt eller vold i skapelsesberetningen, slik det er i Atra-Ḫasis.

Bibelen skildrer en allmektig Gud som gir menneskeheten et verdig formål i en fullkommen verden. Denne forskjellen har fått lærde til å konkludere med at dette likevel er veldig forskjellige skapelsesfortellinger.

`Noen har ment at skapelses- og syndflodhistoriene ble løselig overlevert ut fra hva som egentlig skjedde (derav noen av likhetene), men at de ble forvrengt over tid. Under inspirasjon av Den hellige ånd åpenbarte Moses imidlertid hva som virkelig skjedde. Hvorfor gjør denne forklaringen bedre rede for likhetstrekkene enn tanken om at Moses lånte fra de hedenske historiene?`