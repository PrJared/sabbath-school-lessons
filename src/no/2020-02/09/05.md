---
title:  Skapelsen og tiden
date:  27/05/2020
---

`Les 1 Mos 5 og 1 Mos 11. Hvordan sporer Bibelen menneskets historie fra Adam til Noah og fra Noah til Abraham?`

Det er én ting som gjør disse slektstavlene unike i Bibelen: de inneholder tidselementet, noe som får visse lærde til ganske riktig å kalle dem ”kronogenealogier”. De inneholder en sammenflettingsmekanisme med informasjon om etterkommere kombinert med tidsspenn, slik at “da Person 1 var x år, fikk han sønnen Person 2. Og etter at Person 1 hadde fått Person 2, levde han enda y år og fikk sønner og døtre.” 1 Mos 5 føyer til standardfrasen,”Person 1s levetid ble z år.” Dette sammenflettingssystemet vil ha forhindret at generasjoner ble sløyfet eller lagt til. 1 Mos 5 og 1 Mos 11 inneholder en kontinuerlig ættelinje som bekreftes av 1 Krøn 1,18–27, der det ikke er flere eller færre generasjoner. Slik tolker Bibelen seg selv.

I nesten 2000 år har jøder og kristne tolket disse tekstene som historiske og en nøyaktig måte å bestemme tiden for syndfloden og jordens alder på, iallfall fra de syv skapelsesdagene som er nevnt i 1 Mos 1–2.

De siste tiårene er det gjort forsøk på å tolke 1 Mos 5 og 1 Mos 11 i tråd med lengre tidsaldre, slik visse arkeologiske og historiske data oppfattes å antyde (av feilbarlige mennesker). Dette reiser spørsmål om Bibelens pålitelighet.

Men hvis vi skal forstå Guds tidsbegrep gjennom historien, må vi innse at disse to kapitlene er ”både historiske og teologiske og forbinder Adam med resten av menneskeheten og Gud med mennesket i tid og rom. 1 Mos 5 og 1 Mos 11,10–26 angir tidsrammen og den kjeden av mennesker som forbinder Guds folk med det mennesket som Gud skapte som høydepunktet for denne planetens tilblivelse på seks dager.” – Gerhard F. Hasel: “The Meaning of the Chronogenealogies of 1 Mos 5 og 11,” _Origins_ 7/2 [1980], side 69.

`Disse GT-tekstene er der av gode og viktige grunner, men hva sier Paulus i 1 Tim 1,4 og Tit 3,9 som vi må ta ad notam når vi snakker om slike tekster?`