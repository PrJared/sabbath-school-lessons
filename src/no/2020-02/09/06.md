---
title:  Skapelse i skriften
date:  28/05/2020
---

**Les disse skriftstedene og skriv ned hvordan hver av disse forfatterne henviste til 1 Mos 1–11:**

`Matt 19,4–5.`

`Mark 10,6–9.`

`Luk 11,50–51.`

`Joh 1,1–3.`

`Apg 14,15.`

`Rom 1,20.`

`2 Kor 4,6.`

`Ef 3,9.`

`1 Tim 2,12–15.`

`Jak 3,9.`

`1 Pet 3,20.`

`Jud 11; Jud 14.`

`Åp 2,7; Åp 3,14; Åp 22,2–3.`

Jesus og alle forfatterne i NT omtaler 1 Mos 1–11 som pålitelig historie. Jesus viser til det Moses har skrevet og skapelsen av mann og kvinne (Matt 19,4). Paulus bruker flere ganger skapelsesberetningen for å underbygge de teologiske poengene han uttrykker i brevene. Til de lærde i Athen sa han: “Gud, han som skapte verden og alt som er i den, han som er herre over himmel og jord, han bor ikke i templer reist av menneskehender” (Apg 17,24). Slik bygget NTs forfattere på 1. Mosebok for å vise leseren betydningen av denne bokstavelige begivenheten.

Les f.eks. Rom 5. Paulus kobler en rekke ganger sammen Adam og Jesus (se Rom 5,12; Rom 5,14–19). Det vil si at han forutsetter en historisk Adam, noe som kullkastes når en evolusjonær opphavsmodell erstatter en bokstavelig lesning av tekstene.

`Hvis NTs forfattere, som ble inspirert av Den hellige ånd, og Jesus selv, så på skapelsesberetningen som pålitelig historie, hvorfor er det da grunn til å stole på feilbarlige menneskers påstander?`