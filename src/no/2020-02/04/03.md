---
title:  Erfaring
date:  20/04/2020
---

`Les Rom 2,4 og Tit 3,4–5. Hvordan opplever vi Guds godhet, tålmodighet, tilgivelse, godhet og kjærlighet? Hvorfor er det viktig at vår tro ikke bare er abstrakt, intellektuell kunnskap, men noe vi opplever? Og hvordan kan våre opplevelser komme i konflikt med Bibelen og til og med villede oss i vår tro?`

Erfaring er en del av vår eksistens. Det påvirker følelsene og tankene våre. Gud har laget oss slik at vårt forhold til hans skaperverk, og til Gud selv, er sterkt forbundet med og formes av vår erfaring.

Gud vil at vi skal oppleve skjønnhet i relasjoner, kunst og musikk og skaperverkets underverker, så vel som gleden over hans frelse og kraften i hans løfter. Vår tro er mer enn bare lære og rasjonelle beslutninger. Det vi opplever, farger vårt gudssyn og forståelsen av hans Ord. Men vi må også innse opplevelsenes begrensninger og mangler når det gjelder å kjenne Guds vilje.

`Hvilken advarsel rommer 2 Kor 11,1–3? Hva burde dette si oss om hvor langt vi kan stole på det vi opplever?`

Opplevelser kan lure oss. Erfaringen må finne sin rette plass. Den må opplyses og formes av Skriften og tolkes av den. Noen ganger ønsker vi å oppleve noe som ikke er etter Guds ord og vilje. Her må vi lære å sette Guds ord over vår erfaring og våre ønsker. Vi bør være på vakt og sørge for at vår erfaring er i harmoni med Guds ord og ikke strider mot dets klare lære.

`En tro der kjærlighet til Gud og kjærlighet til andre (se Mark 12,28–31) er de viktigste budene, er åpenbart en tro der erfaring er viktig. Hvorfor er det også viktig at vi alltid tester vår erfaring mot Guds ord?`