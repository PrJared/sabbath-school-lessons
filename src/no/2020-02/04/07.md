---
title:  Til ettertanke
date:  24/04/2020
---

Les ”Vårt eneste sikre vern” i _Alfa og Omega_, bind 8, side 100–107 [GC 593–602].

Tradisjon, erfaring, fornuft og Bibelen. Alt dette er med i vår refleksjon omkring Guds ord. Det avgjørende er: Hvilken av kildene får det siste ordet i vår teologi? Det er én ting å si at en tror på Bibelen, men det er noe annet å la Bibelen påvirke og forandre vårt liv ved Den hellige ånds virke.

Kultur, erfaring fornuft og tradisjon er ikke nødvendigvis av det onde. De blir et problem når de motarbeider Skriftens lære. Men det er ofte noe en må forvente. Verre er det når de settes over Guds ord. Frafall i gammeltestamentlig og nytestamentlig tid fant ofte sted når ytre påvirkning ble satt høyere enn Guds åpenbaring.

**Spørsmål til drøftelse**

`Hvorfor er det lettere å ta vare på detaljer ved menneskelige tradisjoner enn å leve etter ånden i Guds lov: å elske Herren vår Gud av hele mitt hjerte og sjel og sinn og min neste som meg selv (se Matt 22,37–40)?`

`Snakk sammen om svarene på søndagens siste spørsmål. Hvilken rolle bør tradisjon spille i menigheten? Hvor ser du velsignelser og utfordringer ved religiøse tradisjoner?`

`Hvordan kan vi sørge for at tradisjoner, uansett hvor gode de måtte være, ikke får erstatte Guds skrevne ord som vår endelige norm og autoritet?`

`Anta at noen sier de har hatt en drøm der Herren snakket til ham eller henne og sa at søndag er dagen for hvile og tilbedelse i nytestamentlig tid. Hva vil du si til det, og hva lærer dette oss om at erfaring alltid må testes med Guds ord?`

`Snakk om kulturen som deres menighet tilhører. Hvordan påvirker kulturen din tro? Hvilke historiske eksempler har vi på at kulturen har påvirket medlemmenes handlinger negativt? Hva kan dette lære oss slik at vi ikke gjør lignende feil?`