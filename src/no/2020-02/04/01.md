---
title:  Bibelen – teologiens autoritative kilde
date:  18/04/2020
---

### Bakgrunnsstoff
Mark 7,1–13, Rom 2,4, 1 Joh 2,15–17, 2 Kor 10,5–6, Joh 5,46–47, Joh 7,38

> <p>Minnevers</p>
> Til ordet og til vitnesbyrdet! - Dersom de ikke taler i samsvar med dette ord, så er det ingen morgenrøde for dem (Jes 8,20, NBK).

Alle kristne kirker tar Skriften til inntekt for sin lære. Men Skriftens rolle og autoritet er ikke den samme i alle kirkers teologi. Det er stor variasjon i forståelsen av Skriftens rolle. Dette er et viktig, men komplisert emne. Vi vil se på fem ulike innflytelsesrike kilder som påvirker vår tolkning av Skriften: tradisjon, erfaring, kultur, fornuft og selve Bibelen.

Disse kildene spiller en betydelig rolle i alle teologier og alle menigheter. Vi tilhører vi ulike tradisjoner og kulturer som påvirker oss. Alle har opplevelser som former vår tenkning og påvirker vår forståelse. Alle må tenke og evaluere ting. Vi leser alle Bibelen og bruker den til å forstå Gud og hans vilje.

Hvilke av disse kildene, eller kombinasjoner av dem, får det siste ordet når vi tolker Bibelen, og hvordan brukes de i forhold til hverandre? Vår prioritering av kildene gir veldig ulike resultater, og det vil avgjøre retningen for hele vår bibelforståelse.