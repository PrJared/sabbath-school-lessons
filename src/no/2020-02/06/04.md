---
title:  Bibelen og kulturen
date:  05/05/2020
---

`Les Apg 17,16–32. Paulus prøvde å formidle evangeliet innenfor gresk filosofi og kultur. Hvordan påvirker ulike kulturelle bakgrunner vår oppfatning av ulike ideer?`

Bakgrunnskunnskap om kulturen i Midtøsten er nyttig for å forstå noen deler av Bibelen.” I hebraisk kultur hadde en person ansvar for handlinger han ikke selv begikk, men som han tillot å skje. Derfor sier Skriften ofte at Gud har gjort det som folk i Vesten ville ha sagt at han tillater eller ikke hindrer i å skje, f.eks. forherdelse av faraos hjerte.” – _Methods of Bible Study_, del 4.p.

Kulturen skaper også viktige hermeneutiske spørsmål. Er Bibelen kulturelt betinget, og dermed bare relevant i sin kultur? Eller taler budskapet som ble gitt i en bestemt kultur, til alle mennesker, også de som befinner seg utenfor denne kulturen? Hva skjer hvis ens opplevelse av egen kultur blir av grunnleggende betydning og utslagsgivende for forståelsen av Skriften?

I Apg 17,26 gir Paulus et interessant perspektiv på noe som ofte blir oversett når folk leser denne teksten. Han sier at Gud skapte oss alle av ett blod (1930). Vi er kulturelt veldig forskjellige, men bibelsk sett er det et bånd som forener alle mennesker: at Gud har skapt oss. Vår syndige natur og behovet for frelse gjelder ikke bare én kultur. Alle behøver den frelsen som tilbys i Jesu Kristi død og oppstandelse.

Selv om Gud talte til bestemte mennesker, sørget han for at kommende slekter som leste Guds ord, ville forstå at sannhetene ikke bare gjelder i de lokale og begrensede omstendighetene som bibeltekstene ble skrevet under.

Tenk på algebra, som ble oppfunnet i Bagdad på 800-tallet. Betyr det at sannhetene og prinsippene i denne delen av matematikken bare har gyldighet der og da? Selvsagt ikke.

Det samme gjelder sannhetene i Guds ord. Bibelen ble skrevet for lenge siden i kulturer som er veldig forskjellige fra vår kultur, men sannhetene i den er like relevante nå som da de ble skrevet.