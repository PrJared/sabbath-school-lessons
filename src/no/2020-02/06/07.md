---
title:  Til ettertanke
date:  08/05/2020
---

Les _Veien til Kristus_ side 125–136 og fra dokumentet _Methods of Bible Study_:

- 1. Preamble
- 2. Presuppositions Arising from the Claims of Scripture
- 3. Principles for Approaching the Interpretation of Scripture

”Når du begynner å studere Guds ord, må du legge dine forutfattede meninger og oppelskede ideer fra deg. Du kommer aldri til å finne sannheten dersom du studerer Skriften for å forsvare dine egne ideer. Legg disse igjen ved døren og gå med et angrende hjerte inn for å høre hva Herren har å si deg. Når en ydmyk sannhetssøker sitter ved Kristi føtter og lærer av ham, vil Ordet hjelpe ham til å forstå. Jesus sier til dem som i sine egne øyne er for vise til å studere Bibelen: Dere må bli saktmodige og ydmyke av hjertet dersom dere ønsker å få en visdom som kan lede dere til frelse.

Les ikke Ordet i lyset av tidligere meninger, men les det med et sinn som er fritt for fordommer. Gransk det nøye og under bønn. Dersom du ved lesningen blir overbevist og forstår at de meningene du har nært, ikke er i harmoni med Ordet, må du ikke forsøke å få Ordet til å føye seg etter disse meningene. La meningene dine føye seg etter Ordet. Du må ikke tillate at det du har trodd eller gjort tidligere, skal kontrollere din forståelse. Du må åpne ditt sinns øyne og se de underfulle ting i Guds lov. Finn ut hva som står skrevet, og sett så føttene dine på den evige Klippen.” – _Ung i dag_, side 219–220 [MYP 260].

**Spørsmål til drøftelse**

`Hvordan påvirkes vår bibeltolkning av vårt verdensbilde, vår utdannelse og kultur? Hvorfor er det så viktig å være klar over den påvirkningen utenfra som vi uvegerlig har med til vår tolkning?`

`Alle er enige om at vi er syndere og påvirkes negativt av synd. Hvordan påvirker synd vår bibellesning? Det vil si: Hva gjør synden mot oss som kan føre til at vi tolker Guds ord feil? Hvordan kan f.eks. et ønske om å gjøre noe som fordømmes av Bibelen få oss til å lese den på en fordreid måte? På hvilke andre måter påvirkes bibeltolkningen av synd?`

`Hvordan kan en bedre forståelse av Bibelens historie og kultur hjelpe oss å forstå noen vers i Skriften? Gi eksempler.`