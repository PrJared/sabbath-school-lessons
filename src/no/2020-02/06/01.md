---
title:  Hvorfor må teksten tolkes?
date:  02/05/2020
---

### Bakgrunnsstoff
Luk 24,36–45, 1 Kor 12,10, 1 Kor 14,26, Apg 17,16–32, Joh 12,42–43

> <p>Minnevers</p>
> Uten tro er det umulig å være til glede for Gud. For den som trer fram for Gud, må tro at han er til, og at han lønner dem som søker ham (Hebr 11,6).

Å lese Bibelen er også å tolke Bibelen. Hvordan gjør vi det? Hvilke prinsipper bruker vi? Hvordan takler vi f.eks. de ulike teksttypene? Er det f.eks. en lignelse, en profetisk-symbolsk drøm eller en historisk fortelling vi leser? Svaret på et så viktig spørsmål som konteksten (sammenhengen) forutsetter en tolkning.

Iblant bruker noen Bibelen som et orakel: De åpner den tilfeldig for å finne et bibelvers de håper vil veilede dem. Men en slik sammenkobling av bibeltekster kan gi misvisende resultater.

Da en mann forlot sin kone for en annen kvinne, fant konen stor trøst i denne teksten: “Jeg vil sette fiendskap mellom deg og kvinnen” (1 Mos 3,15). Ut fra det verset var hun trygg på at mannens eventyr ikke ville bli langvarig!

Enhver tekst uten kontekst blir et påskudd for ens egne tanker. Derfor må vi ikke bare lese Bibelen, men tolke den riktig.