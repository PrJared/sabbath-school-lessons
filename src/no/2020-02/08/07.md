---
title:  Videre studium
date:  22/05/2020
---

Les i _Alfa og Omega_, bind 1: ”Da verden ble til”, side 22–30 [PP 44–51] og ”Uken – en unik tidsenhet” side 91–96 [PP 111–116].

”Det kumulative beviset, basert på komparative, litterære, lingvistiske og andre hensyn, konvergerer på alle nivåer og fører til den entydige konklusjonen at betegnelsen yôm, ‘dag’ i 1 Mos 1 alltid betyr en bokstavelig 24-timersdag.

Forfatteren av 1 Mos 1 kunne ikke ha gitt fyldigere og mer altomfattende uttrykk for tanken om en bokstavelig ‘dag’ enn dem som ble valgt.” – Gerhard F. Hasel, “The ‘Days’ of Creation in 1 Mos 1: Literal ‘Days’ or Figurative “Periods/Epochs’ of Time?” _Origins_ 21/1 [1994], side 30, 31.

Selv de skarpeste hjerner blir forvirret i forsøket på å granske forholdet mellom forskning og åpenbaring hvis de ikke blir veiledet av Guds ord. Skaperen og hans gjerninger er utenfor deres fatteevne, og fordi slikt ikke kan forklares med naturlover, blir bibelhistorien betraktet som upålitelig.” – _Testimonies for the Church_, bind 8, side 258.

**Spørsmål til drøftelse**

`Se på sitatet fra Ellen G. White ovenfor. Selv i vår tid ser vi ofte det hun skrev, også blant bekjennende kristne. I møtet med vitenskapens påstander godtar de automatisk vitenskapens påstander fremfor Bibelens beretning. Er ikke dette slik hun skrev det, at man da sier at bibelhistorien ”er upålitelig”?`

`Hvorfor er det umulig å ta Bibelen på alvor og samtidig akseptere teistisk utvikling? Hvis du kjenner en teistisk evolusjonist som påstår seg å være kristen: Hvorfor ikke be ham eller henne om å forklare korset i lys av det Paulus skrev (se Rom 5) om den direkte sammenhengen mellom Adams fall og død og Jesu kors? Hvilken forklaring får du?`

`Hvis Bibelen er Guds åpenbaring, åpner ikke da troens øyne seg for den større virkeligheten som er uttrykt i Skriften? Hvordan kan kristne mennesker kalles ”trangsynte” når de åpner sinnet for Skriftens sannheter som er åpenbart av en uendelig Gud? Et ateistisk, materialistisk syn på verden er faktisk mye trangere enn kristendommens verdensbilde.`

`Hvordan kan vi være tro mot Guds ord og hjelpe dem som sliter med sin seksuelle identitet? Hvorfor må vi ikke kaste stein, heller ikke på mennesker som er skyldige i synd, som kvinnen som ble grepet i hor?`