---
title:  Sabbaten og skapelsen
date:  19/05/2020
---

I dag er sabbaten under press i det sekulære samfunn og i religiøse grupper. Dette ser man av arbeidsplanene hos globale selskaper, i forsøket på å endre kalenderen i mange land som utpeker mandag som ukens første dag og søndag som den syvende dagen og av det nye pavelige rundskrivet om klimaendringer som kaller sabbaten på den syvende dag ”den jødiske sabbaten” og oppfordrer verden til å holde en hviledag for å redusere den globale oppvarmingen (pave Francis: _Laudato Si’_, Vatikanet, 2015, side 172, 173).

`Les 1 Mos 2,1–3; 2 Mos 20,8–11; Mark 2,27 og Åp 14,7. På hvilken måte er forståelsen av skapelsesuken knyttet til det fjerde bud? Hvordan er dette forbundet med de tre englebudskapene?`

Bibelen sier: ”Den sjuende dagen fullførte Gud det arbeidet han hadde gjort” (1 Mos 2,2). Derfor kan Jesus si: ”Sabbaten ble til for mennesket, ikke mennesket for sabbaten” (Mark 2,27). Det kunne han si dette fordi han laget eller skapte sabbaten som et evig tegn og segl på Guds pakt med sitt folk. Sabbaten var ikke bare for hebreerne, men for hele menneskeheten.

1 Mos peker på tre ting Jesus gjorde etter at han hadde skapt sabbatsdagen. For det første “hvilte han” (1 Mos 2,2) og ga oss et eksempel på sitt ønske om å hvile sammen med oss. For det andre “velsignet” han den syvende dagen (1 Mos 2,3). I skapelsesberetningen blir dyrene velsignet (1 Mos 1,22), og Adam og Eva blir velsignet (1 Mos 1,28), men den eneste dagen som blir spesielt velsignet, er den syvende. For det tredje ”helliget” Gud den (1 Mos 2,3), eller “gjorde den hellig.”

Ingen andre dager i Bibelen får disse tre beskrivelsene. De blir gjentatt i det fjerde bud, når Gud skriver med sin egen finger og peker tilbake på skapelsen som grunnlaget for sabbaten (2 Mos 20,11).

`En sammenligning av Åp 14,7 og 2 Mos 20,11 viser at sabbatsbudet er grunnlaget for tilbedelse av Skaperen. Hva har denne direkte koblingen til sabbatsdagen med hendelsene i de siste dager å gjøre?`