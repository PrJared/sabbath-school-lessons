---
title:  'Skapelsen: Første Mosebok som grunnlag – Del 1'
date:  16/05/2020
---

### Bakgrunnsstoff
Joh 1,1–3, 1 Mos 1,3–5, 2 Mos 20,8–11, Åp 14,7, Matt 19,3–6, Rom 5,12

> <p>Minnevers</p>
> I begynnelsen var Ordet. Ordet var hos Gud, og Ordet var Gud. Han var i begynnelsen hos Gud. Alt er blitt til ved ham, uten ham er ikke noe blitt til. Det som ble til i ham, var liv, og livet var menneskenes lys (Joh 1,1–4).

De første kapitlene i 1 Mos er grunnleggende for resten av Skriften. De viktigste læresetninger har sitt opphav i disse kapitlene. Her finner vi guddommens natur, idet Faderen, Sønnen (Joh 1,1–3; Hebr 1,1–2) og Ånden (1 Mos 1,2) arbeider sammen for å skape verden og alt det som er i den, med mennesket som høydepunktet (1 Mos 1,26–28). Vi blir kjent med sabbaten (1 Mos 2,1–3), det ondes opphav (1 Mos 3), Messias og frelsesplanen (1 Mos 3,15), syndfloden (1 Mos 6–9) og pakten (1 Mos 1,28; 1 Mos 2,2–3; 1 Mos 2,15–17; 1 Mos 9,9–17; 1 Mos 15). Vi får vite om utbredelsen av språk og mennesker (1 Mos 10, 1 Mos 11), og blir presentert for slektstavlene som danner rammen for bibelsk kronologi fra skapelsen til Abraham (1 Mos 5 og 11). Og i disse første kapitlene, som vi skal studere denne og neste uke, ser vi kraften i Guds talte ord (1 Mos 1,3; 2 Tim 3,16; Joh 17,17), menneskets natur (1 Mos 1,26–28), Guds karakter (Matt 10,29–30), ekteskapet mellom en mann og en kvinne (1 Mos 1,27–28; 1 Mos 2,18; 1 Mos 2,21–25), forvaltning av jorden og dens ressurser (1 Mos 1,26; 1 Mos 2,15; 1 Mos 2,19) og løftet om en ny skapelse (Jes 65,17; Jes 66,22, Åp 21,1).