---
title:  Misjonsfortelling
date:  05/06/2020
---

#### Tale til den blinde

_Øystein Hogganvik (61), Norge_

To menn holdt taler. Den første var velkledd, og bonden i arbeidsklær bak i rommet syntes han virket litt arrogant. Han leste det ene Ellen White-sitatet etter det andre. Bare Ellen White, alt sammen. Det gjorde ikke bonden Øystein Hogganvik noe.

Så talte en annen mann. Han var velkledd, men dressen var gammel og lappet. Han brukte ikke bøker, men talte fra hjertet. Øystein ble rørt, men var helt uenig, ja irritert.

Predikanten kom bort til ham etter møtet og spurte ham ut om hvem han var og jobben hans. Så ba han om å få be for bonden. Mens han ba, lurte Øystein på hvordan han kunne la ham be for seg når han var så uenig. Men han følte Gud si: «Du må stole på meg.»

Hjemme på gården satte han seg fore å bevise at predikanten tok feil. Han følte at Jesus gled bort. Etter et år var han helt forvirret. Da leste han Mark 10,46–52, om den blinde Bartimeus. Han skjønte at han var Bartimeus. Det feilte ikke øynene noe, men han var åndelig blind og ba Jesus om innsikt.

Han fikk straks for seg at han skulle lese Luk 24. Han skjønte at han hadde vært like blind som disiplene. Han var femte generasjons adventist, men åndelig blind fordi han klynget seg til sin egen oppfatning i stedet for å be Ånden om å åpne hans øyne. Jesus hadde ikke forlatt ham, men han sto i fare for å forlate Jesus fordi han var så glad i sin egen sannhet.

For første gang lukket Øystein øynene og ba om at de måtte bli åpnet.

«Fra da av ble Bibelen levende for meg,» sa han. Hjertet endret seg, og intellektuell kunnskap ble levende, praktisk erfaring. Et år senere begynte han å fortelle om sin erfaring i menighetene i Norge. Etter en stund ble han spurt om å være pastor i Østnorsk distrikt. Han har fremdeles gården, men de siste ni årene har han vært leder for to menigheter, i Oslo og Jessheim.

Øystein vokste opp med en mor som spilte orgel i kirken og en bestefar som forkynte. Han ble døpt som 17-åring og har alltid vært adventist. Men, som han sier, han var åndelig blind til han ba Jesus åpne øynene sine. «Fra da av har Bibelen og Ellen Whites bøker vært livet for meg,» sa han.

Takk for offeret 13. sabbat i 2017. Det bidro til å forvandle kjelleren i Betel adventistkirke i Oslo til et «innflytelsessenter» for unge.

Se Øystein på YouTube: bit.ly/Oystein-Hogganvik.