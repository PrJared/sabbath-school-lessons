---
title:  Bibelen som historie
date:  30/05/2020
---

### Bakgrunnsstoff
1 Samuel 17, Jes 36,1–3, Jes 37,14–38, Dan 1, Dan 5, Matt 26,57–67, Hebr 11,1–40

> <p>Minnevers</p>
> Jeg er Herren din Gud, som førte deg ut av Egypt (2 Mos 20,2 [også 5 Mos 5,6])

Bibelen er forankret i historien. Bibelhistorien beveger seg fra en absolutt begynnelse da Gud skapte alle ting til et endelig mål da han vil gjenreise jorden ved sitt andre komme.

Skriftens historiske natur er et kjennemerke som skiller den fra andre religioners hellige bøker. Bibelen forutsetter en Gud som griper personlig inn i historien, den prøver ikke å bevise at Gud er til. I begynnelsen taler Gud, og livet blir til på jorden (1 Mos 1,1–31). Han kaller Abram ut av Kaldea. Han utfrir sitt folk fra trelldommen i Egypt. Han skriver de ti bud på steintavler med sin egen finger (2 Mos 31,18). Han sender profeter. Han sender dommere. Han kaller folk til å leve og dele hans lov og frelsesplan med andre folk. Til slutt sender han sin Sønn Jesus Kristus til verden. Slik deler han for alltid historien i to.

Denne uken skal vi se på noen av de viktigste spørsmålene i historien slik de er beskrevet i Bibelen, og også på noen av de arkeologiske bevisene som bidrar til å underbygge bibelhistorien.