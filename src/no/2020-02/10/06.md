---
title:  Tro og historie
date:  04/06/2020
---

Vi lever ikke i et vakuum. Våre valg påvirker ikke bare oss selv, men også andre. Slik har også mange menneskers liv hatt stor innvirkning på andres fremtid, ikke bare deres egen. I Hebr 11 ser vi den innflytelsen mange av de gamle trosheltene har hatt.

**Les Hebr 11,1–40. Hva kan vi lære av disse trosheltene?**

`Enok.`

`Noah.`

`Abraham.`

`Sara.`

`Josef.`

`Moses.`

`Rahab.`

`Samson.`

Tro er ikke bare å tro på noe eller noen. Det er å handle i tråd med denne troen. Det er en tro som virker. Det er dette som tilregnes som rettferdighet. Det er disse troshandlingene som forandrer historien. Hver av disse handlingene forutsetter tillit til Guds ord.

Noah handlet i tro da han bygget arken og satte mer lit til Guds ord enn sin egen erfaring og fornuft. Det hadde aldri regnet, så erfaring og fornuft tilsa at det ikke ville bli noen oversvømmelse. Men Noah gjorde som Gud sa, og menneskeheten overlevde. Abraham, som da het Abram, forlot Ur i det sørlige Mesopotamia, samtidens mest sofistikerte by, og dro ut uten å vite hvor Gud ville føre ham. Men han valgte å handle ut fra Guds ord. Moses valgte å bli en gjeter som ledet Guds folk til det lovede land, i stedet for å bli konge over datidens største imperium. Han stolte på den allmektiges stemme som talte til ham fra den brennende busken. Rahab bestemte seg for å stole på meldingene om Guds utfrielse. Hun beskyttet de to spionene og ble en del Jesu ættetavle. Vi vet ikke hvordan beslutningene våre vil påvirke livet til utallige mennesker i denne og kommende generasjoner!

`Hvilke viktige beslutninger står du overfor? Hvordan treffer du dine valg, og hvorfor?`