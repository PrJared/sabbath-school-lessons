---
title:  Inspirasjonsprosessen
date:  06/04/2020
---

Gud bruker språk for å åpenbare sin vilje for mennesket. Derfor kan hans åpenbaring skrives ned. Og Bibelen er resultatet av at Gud åpenbarer sannhet for oss gjennom Den hellige ånds verk, når han overfører og beskytter budskapet via menneskelige redskaper. Derfor kan vi forvente den grunnleggende samstemmigheten som vi finner i hele Skriften fra 1. Mosebok til Åpenbaringen (se f.eks. 1 Mos 3,14–15 og Åp 12,17).

`Les 2 Pet 1,21; 2 Tim 3,16–17 og 5 Mos 18,18. Hva sier disse tekstene om Skriftens inspirasjon?`

Hele Skriften er inspirert av Gud, selv om ikke alt er like inspirerende lesning og ikke nødvendigvis gjelder for oss i dag. Likevel må vi lære av hele Skriften, også det som ikke er så lett å lese og forstå eller som ikke gjelder oss nå.

Og ikke alt i Bibelen ble åpenbart direkte eller overnaturlig. Noen ganger brukte Gud bibelske forfattere som nøye undersøkte ting eller brukte andre dokumenter (se Jos 10,13; Luk 1,1–3) for å formidle budskapet sitt.

Likevel er hele Skriften inspirert (2 Tim 3,16). Derfor sier Paulus at ”alt” som er skrevet, er skrevet for at vi skal lære av det, slik at vi ”skal ha håp gjennom den tålmodighet og trøst som skriftene gir” (Rom 15,4).

“Bibelen peker på Gud som sin forfatter. Likevel ble den skrevet av menneskehender, og de ulike bøkenes forskjellige stil avslører forfatternes kjennetegn. Alle sannhetene som er åpenbart, er ‘innblåst av Gud’ (2 Tim 3,16). Likevel er de uttrykt med menneskeord.” – _The Great Controversy_, side 7.

`I dag benekter noen teologer Guds forfatterskap til mange deler av Bibelen i en slik grad at de benekter viktige trossetninger som skapelsen og oppstandelsen. Hvorfor er det så viktig at vi ikke åpner døren for dette? Er det vi som skal dømme Guds ord?`