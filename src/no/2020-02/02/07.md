---
title:  Til ettertanke
date:  10/04/2020
---

Les fra dokumentet Methods of Bible Study:

- 2. Presuppositions Arising From the Claims of Scripture

Bibelen er viktig for vår tro, men i seg selv ville den ikke ha noen virkelig åndelig verdi for oss hvis det ikke hadde vært for Den hellige ånds virke i vårt hjerte og sinn når vi leser og studerer den.

“I sitt ord har Gud gitt mennesker den kunnskapen som er nødvendig for frelse. Skriften skal mottas som en autoritativ, ufeilbarlig åpenbaring av hans vilje. Den er karakterens rettesnor, avslører læresetninger og tester vår erfaring. ... Men det faktum at Gud har åpenbart sin vilje for mennesker gjennom sitt ord, har ikke gjort Den hellige ånds nærvær og ledelse overflødig. Tvert imot, Frelseren lovte oss Ånden, som skulle åpne Ordet for sine tjenere, kaste lys over det og anvende dets læresetninger. Og siden det var Guds Ånd som inspirerte Bibelen, er det umulig at Åndens lære noensinne skulle være i strid med Ordets.” – _The Great Controversy_, side 9.

**Spørsmål til drøftelse**

`Hvorfor åpenbarer Gud seg selv og sin vilje for oss? Hvorfor trenger vi åpenbaring?`

`Hvordan åpenbarer Gud seg? Gud åpenbarer sider ved seg selv på forskjellig vis. Han gjør det mer generelt gjennom naturen, men mer spesifikt gjennom drømmer (Dan 7,1), syner (1 Mos 15,1), tegn (1 Kong 18,24; 1 Kong 18,38) og gjennom Sønnen Jesus Kristus (Hebr 1,1–2). Har Gud åpenbart seg for deg personlig? Fortell.`

`Noen bibelgranskere avviser mange av Bibelens læresetninger som myter. Skapelsesberetningen, en bokstavelig Adam og Eva, utvandringen fra Egypt og historiene om Daniel er eksempler (fra GT) på ting som avvises. De anses bare som oppdiktede historier som skal formidle åndelige sannheter. Slik blir det når mennesker setter seg til doms over Guds ord. Hva burde dette si oss om hvor farlig en slik holdning er?`

`Gud har åpenbart sin vilje i Bibelen. Likevel vil han ha din hjelp til å utbre sin vilje og det glade budskap om frelse i Jesus Kristus alene. Hva slags Gud ser folk i deg og din oppførsel?`