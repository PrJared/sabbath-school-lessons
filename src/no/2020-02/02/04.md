---
title:  Guds skrevne ord
date:  07/04/2020
---

`Herren sa til Moses: ”Skriv ned disse ordene, for på grunnlag av disse ordene slutter jeg en pakt med deg og Israel” (2 Mos 34,27). Hvorfor lot Herren Moses skrive ned disse ordene og ikke bare gjengi dem for folket? Hvilken åpenbar fordel har det skrevne ord?`

Gud taler, og han skapte menneskelig språk. Derfor kan noen mennesker formidle de åpenbarte sannhetene og de inspirerte tankene på pålitelig vis. Følgelig er det ikke rart at Gud ga Bibelens forfattere beskjed om å skrive ned hans veiledning og åpenbaring.

**Hva sier disse tekstene om skriftlig åpenbaring?**

`2 Mos 17,14; 2 Mos 24,4.`

`Jos 24,26.`

`Jer 30,2.`

`Åp 1,11; Åp 1,19; Åp 21,5; Åp 22,18–19.`

Hvorfor sa Gud at hans åpenbaring og inspirerte budskaper skulle skrives ned? Det innlysende svaret er: For at vi ikke så lett skal glemme det. Bibelens skrevne ord er et konstant holdepunkt som peker på Gud og hans vilje. Et skriftlig dokument kan som regel bevares bedre og være mye mer pålitelig enn muntlige budskaper som må fortelles om og om igjen. Det skrevne ord, som kan kopieres om og om igjen, kan også gjøres tilgjengelig for mange flere enn hvis det bare ble talt. Dessuten kan vi bare snakke med et begrenset antall mennesker på en gang på ett sted, men det som er skrevet, kan leses av mange på mange steder og til og med være til velsignelse for kommende slekter. Og hvis folk ikke kan lese, kan andre lese høyt for dem.