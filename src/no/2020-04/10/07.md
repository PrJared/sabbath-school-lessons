---
title:  Videre studium
date:  04/12/2020
---

Det er to grunner til at vitenskapen, som har rett i så mange ting, tar så feil når det gjelder opphavet til alt: For det første kan vitenskapen, som studerer naturens verden, bare lete etter svar i den naturlige verden. For det andre går vitenskapen ut fra at naturlovene må forbli konstante. Men begge deler er feil når det gjelder opphavet.

Se på den første, som forutsetter naturlige årsaker til hendelser i naturen. Dette er utmerket når man skal følge orkaner, men det er ubrukelig når det gjelder opphavet: «I begynnelsen skapte Gud himlene og jorden» (1 Mos 1,1). Hva kan vitenskapen, som benekter det overnaturlige i opphavet, lære oss om opphavet? Det var jo helt overnaturlig?

Og naturens konstante vesen? Dette kan høres fornuftig, men Rom 5,12 sier: «Synden kom inn i verden på grunn av ett menneske, og med synden kom døden. Og slik rammet døden alle mennesker fordi alle syndet.» Det forutsetter et naturmiljø med brudd i kontinuiteten og kvalitativt ulikt alt som vitenskapen nå står overfor. En verden der døden ikke eksisterte, er helt forskjellig fra alt vi kan studere i dag, og å anta at de var veldig like når de ikke var det, vil også føre til feil.

Derfor tar vitenskapen feil om opphavet fordi den benekter to viktige sider ved skapelsen: den overnaturlige kraften bak den og den radikale fysiske diskontinuiteten mellom det opprinnelige skaperverket og det vi nå står overfor.

**Spørsmål til drøftelse**

`Ta opp spørsmålet om skjønnhet i gruppen. Hva er skjønnhet? Hvordan definerer vi det? Hvordan kan en kristen komme til å beskrive og forstå skjønnhet annerledes enn en ikke-kristen?`

`Kristus kunne ha kommet til jorden som en briljant vitenskapsmann og blitt rikt belønnet for banebrytende forskning. Han kunne ha blitt berømt som musiker. I stedet kom han som en enkel håndverker. Han var til stede ved skapelsen, men han lærte et vanlig fag og utførte trofast sine plikter. Hvilken oppmuntring gir dette oss der vi er på vår faglige reise?`

`Ikke alle kristne er kalt til å undervise på skoler, men vi kan alltid lære andre i ord og handling, med overlegg eller helt uten å vite det. Hvilke vaner bør den troende oppelske, både som Kristi elev og som lærer i verden?`