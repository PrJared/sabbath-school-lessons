---
title:  Dumhet og visdom
date:  02/12/2020
---

`Les Ordsp 1. Hva burde sann kristen utdanning gå ut på?`

Bibelen sammenligner dumhet og visdom. Ordspråkene minner oss om faren ved tåpelig oppførsel og å holde selskap med dårer. Skillet er tydelig: Gud vil at hans folk skal søke visdom, sette den høyt og ha mye av den.

De som studerer kunst og naturfag, bruker talentene sine for å få kunnskap og bli faglig dyktige. Det samme gjelder lærerne deres. Vi kan være kunstnerisk briljante og gjøre vitenskapelige gjennombrudd ut fra kunnskap og evner.

Men hva betyr egentlig kunnskap om kunst og naturfag hvis vi ikke vet forskjell på rett og galt, godt og ondt, sannhet og løgn? Man skal bare lese litt om noen av dem som regnes som verdens største kunstnere for å se at den som er dyktig og talentfull, ikke alltid lever moralsk eller rettferdig. Man kan også si at store forskere som skaper biologiske eller kjemiske masseødeleggelsesvåpen, kan være lynende intelligente, men hva er frukten av arbeidet deres? Så kunnskap i seg selv behøver ikke å være en god ting.

`Les Ordsp 1,7. Hva er nøkkelen til sann kristen undervisning?`

`En nobelprisvinner, en ateist, en som studerer universet og de fysiske kreftene bak det, skrev: «Jo mer forståelig universet virker, desto mer meningsløst virker det også.» Hva burde dette si oss om at kunnskap i seg selv ikke bare kan være meningsløs, men også føre til store feil?`