---
title:  Utdanning i kunst og naturfag
date:  28/11/2020
---

### Bakgrunnsstoff
Rom 1,18–21, Sal 19,1–6, Sal 96,9, 1 Mos 3,6, 1 Tim 6, Ordsp 1, Job 38

> <p>Minnevers</p>
> Himmelen kunngjør Guds ære, hvelvingen forteller hva hans hender har gjort (Sal 19,2).

Kunst og naturfag er en del av utdanningen. Men hva vil det si å undervise i disse fag fra et bibelsk ståsted? Kommer vi bare med utvalgte bibelvers som for eksempel angår en bestemt side av moderne medisin eller kunsthistorie? På denne måten kan vi sette våre praktiske lekser i forbindelse med Guds fantastiske kraft som skaper av vår verden. Men det å ta med skriftsted i en time som bygger på en lærebok, er bare en liten del av sann utdanning – den utdanningen som fører til frelse.

Skal en slik utdanning fungere, må Guds ord gjennomsyre undervisningen på alle fagområder, fra humaniora til molekylærbiologi. Ellers kan vi miste synet av Guds storhet, hans suverenitet som skaper og opprettholder av vår verden. Når vi lærer å se hvordan Gud ser på skaperverket som harmonisk og fullt av mening, kommer vi nærmere en forståelse av hvordan bestemte fag kan og bør undervises.

Denne uken skal vi se på noen prinsipper for undervisning i kunst og naturfag fra et kristelig perspektiv og verdensbilde.