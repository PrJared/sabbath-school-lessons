---
title:  Eksperter på det som er galt
date:  01/12/2020
---

Alle vet at det er mer enn nok kunst og filosofi som ikke ærer Gud. Mange vil si at kristne ikke engang burde ha noe med slikt å gjøre. Og vi må tenke over vår bruk av visse bransjer og medier.

`I 1 Tim 6 får vi vite hvilke aktiviteter vi bør unngå, men vi får også vite hvorfor. Hva er det Paulus advarer mot i vers 9 og 10?`

`Les resten av 1 Tim 6. Hva er det Paulus støtter?`

Legg merke til 1 Tim 6,20, der han advarer mot «den kunnskapen som bare er kunnskap i navnet.» Det var en annen tid, men prinsippet er fortsatt aktuelt. Tenk på all den informasjon, all undervisningen, alle oppfatningene, ikke bare nå, men gjennom historien, som var helt feil. Ja, folk kan være eksperter på det som er galt.

I nesten 2000 år trodde verdens smarteste mennesker at jorden var universets urokkelige sentrum, mens stjernene og planetene gikk i bane rundt den i fullkomne sirkler. Innfløkt matematikk og vitenskap ble brukt til å underbygge denne oppfatningen, selv om det viste seg å være galt på nesten alle områder. Derfor kan vi si at de var eksperter på det som er galt, og at denne undervisningen bare var «kunnskap i navnet».

`I dag baseres for eksempel biologien på antagelsen om at livet begynte for milliarder av år siden, ved en tilfeldighet, uten Gud eller noe formål. Og det har oppstått en mengde komplisert og detaljert vitenskapelig litteratur som bygger på denne læren. Hva kan dette si oss om at folk kan være eksperter på det som er galt? Hva burde denne erkjennelsen ha å si for kristen utdanning generelt og naturfagundervisningen spesielt?`