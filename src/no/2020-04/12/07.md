---
title:  Til ettertanke
date:  18/12/2020
---

Les «Sabbaten – et minne og et tegn» i _Alfa og Omega_, bind 4, side 237–244 [DA 281–289].

«Ingen annen forordning som ble betrodd jødene, tjente i så stor grad til å særprege dem blant de folkeslagene som bodde omkring dem, som tilfellet var med sabbaten. Guds plan var at helligholdelsen av denne dagen skulle utpeke dem som sanne tilbedere. Den skulle være et tegn på at de hadde skilt seg fra avgudsdyrkelsen, og at de var forbundet med den sanne Gud. Men for å kunne holde sabbaten hellig, måtte menneskene selv være hellige. Ved tro måtte de få del i Kristi rettferdighet. Da befalingen ble gitt til Israel: ‘Kom hviledagen i hu, så du holder den hellig!’ sa Herren også til dem: ‘Hellige mennesker skal dere være for meg.’ 2 Mos 20,8; 2 Mos 22,31. Bare på den måten kunne sabbaten utmerke israelittene som tilbedere av den sanne Gud.» – _Alfa og Omega_, bind 4, side 238–239 [DA 283].

«Sabbaten er et tegn på Kristi makt til å gjøre oss hellige. ... Som et tegn på hans helliggjørende makt er sabbaten gitt til alle som gjennom Kristus blir en del av Guds Israel.» – _Alfa og Omega_, bind 4, side 244 [DA 288].

**Spørsmål til drøftelse**

`Vi bruker ofte tid på å tenke over hva som ikke bør gjøres på sabbaten. Lag et sett med spørsmål som får sabbatsholdere til å fokusere på idealene som er drøftet denne uken og som fremhever sabbaten som en læringserfaring. For eksempel: «Hva foretar jeg meg på sabbaten som gjør at jeg kan lære mer om Gud?»`

`Tenk på sitatene ovenfor. De antyder at det ikke bare er det at de holder sabbat som særmerker sabbatsholderne i samfunnet. Hvordan ville de være, de som har «del i Kristi rettferdighet» og er gjort «hellige»? Hva har dette med sabbaten å gjøre?`

`Hvordan kan du få en rikere erfaring på sabbaten? Finn tre mål som fokuserer på hva du ønsker å lære ved å holde sabbat de neste tolv månedene.`