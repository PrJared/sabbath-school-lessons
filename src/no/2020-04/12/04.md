---
title:  Tid til å lære hva som er viktigst
date:  15/12/2020
---

Oppturene og nedturene i Israels erfaring med Gud var nært forbundet med deres overholdelse av sabbaten. Gud betraktet deres uvilje mot å respektere sabbaten som et tegn på at de fant ham irrelevant (Jer 17,19–27). Et fornyet engasjement for sabbaten var også en del av gjenreisningen – et tegn på at de prioriterte riktig. Jes 58 tegner en interessant kontrast.

`Les Jes 58,1–14. Hva er relevant for oss i dag?`

Israelittene spiller at de er tilhengere av Gud – i tilbedelsen og i fasten – men den måten de lever på etter tilbedelsen, viser at de bare holder fast på formene. De holder ikke Guds lov av hjertet.

Jesaja peker på det Gud forventer av folket.

Men dette er ikke alt. Les Jes 58,13–14. Hvorfor kommer Gud inn på sabbaten mot slutten av kapitlet? Profeten bruker uttrykk som ligner på dem i resten av kapitlet: slutt å «gjøre som du vil»; ikke gå «dine egne veier»; unngå å «tale tomme ord», advarer han. Med andre ord: Sabbaten er ikke en tid for å utføre tilbedelsens ritualer mens du tenker på ditt eget og lever et liv som ikke harmonerer med tilbedelsen. Sabbaten skal være en «lyst» og «ærverdig». I lys av resten av kapitlet handler sabbaten om å fryde seg over å lære om Guds sinn og hensikt, og deretter leve med hans sinn og hensikter i vår omgang med andre. Det er ikke nok å vite hvordan man utfører sabbatens ritualer. Læring må påvirke livet. Sabbaten er tid for å lære og leve etter prioriteringer.

`Fryder du deg over sabbaten? Hvis ikke: Hva kan du gjøre med det? Har du lært å «ære» sabbaten? Snakk med de andre om dette på sabbaten. Vær så praktisk som mulig.`