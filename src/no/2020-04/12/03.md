---
title:  Tid for gjenoppdagelser
date:  14/12/2020
---

Når Moses blir bedt om å føre israelittene ut av Egypt, er det tydelig at de fleste ikke lenger opplever seg som Guds barn. De har behov for å oppdage hvem Gud er, han som de skal tilbe og som gir dem så mange løfter om en utrolig fremtid. Sabbaten er en viktig læringserfaring i deres gjenoppdagelsesreise. Den blir også et tydelig tegn til andre folk om det spesielle forholdet mellom Gud og dette folket. Mannaopplevelsen understreker Guds måte å undervise israelittene på.

`Les 2 Mos 16,14–29. Hva skal israelittene lære?`

Gud sørger for mirakelet med mannaen og gir dem akkurat nok mat til hver dag. Hvis han hadde gitt dem mer enn de trengte, ville de kanskje ha glemt hvem som sørget for dem. Så hver dag utførte han et mirakel for dem, og de så Guds omsorg. Men på sabbaten var situasjonen en annen, akkurat som dagen skulle være noe særskilt. Nå skjedde det to mirakler: dobbelt opp med mat på fredag, og maten tålte å stå natten over. På sabbaten undret israelittene seg over Gud som var deres befrier og gjenoppdaget hva det ville si å være Guds folk.

Israelittene skulle spise denne mannaen i 40 år (2 Mos 16,35). Gud gir også Moses beskjed om å holde av en omer manna som skulle minne israelittene om hvordan han ga dem mat i ørkenen (2 Mos 16,32–33). Det har også vært en påminnelse om den spesielle opplevelsen på sabbatsdagen.

Det finnes også andre eksempler på at Gud viser israelittene at sabbaten er noe spesielt.

Med sabbaten hjalp Gud folket med å gjenoppdage sin identitet og sin Gud. De ble bedt om å høre på ham og holde sabbaten hellig, men i forbindelse med å utvikle en dypere forståelse av Skaperens sinn og et varig forhold til løftene.

`Du snakker med en tenåring som synes sabbaten er «kjedelig». Han holder den bare fordi det er det Bibelen og foreldrene hans sier han må gjøre. Hvordan kan du hjelpe ham å (gjen)oppdage sabbaten som en positiv læringserfaring?`