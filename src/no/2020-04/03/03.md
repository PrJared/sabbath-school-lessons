---
title:  Et vitne mot deg
date:  12/10/2020
---

Når Moses vet at han snart skal dø, vet han hva han etterlater seg. Han vet at israelittene kommer inn i Kanaan etter hans død. Han vet også at de vil være opprørske når de kommer frem.

`Les 5 Mos 31,14–27. Hvilke forberedelser gjør Moses før sin død? Hva var hans største bekymringer, og hvordan tar han opp dette?`

Moses kan høres ut som en lærer som gjør forberedelser til en vikar. Han vet at elevene har oppført seg dårlig når han har vært i klasserommet og har ingen illusjoner om oppførselen når han er borte. Han sier at levittene som bærer paktens ark skal legge lovboken ved siden av arken der den skal være et «vitne». Moses gir ikke bare vikaren en lekseplan. Han etterlater ham et vitne. Moses snakker om lovboken som om den er et levende vesen med makt til å irettesette mennesker.

`Tenk på loven som et «vitne mot» dem. Hvordan forstår vi denne tanken i NT? Se Rom 3,19–23. Hvordan viser loven at vi trenger nåden?`

Gud får Moses til å skrive en sang (Mos 31). Moses skal lære israelittene sangen slik at den kan «være mitt vitne mot israelittene» (vers 19). Også her er Guds retningslinjer personifisert. En sang som synges, er lettere å dele og spre. Og når en sang er et vitne, har den evnen til å få folk til å se på seg selv og se hva den sier om dem.

`Selv når vi prøver å holde Guds lov, fungerer den som et «vitne mot» oss. Hvordan? Hva sier dette vitnet oss om vårt behov for evangeliet?`