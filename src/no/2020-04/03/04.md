---
title:  At det må gå deg godt
date:  13/10/2020
---

Bibelen forteller om andre følger av å kjenne – og følge – Guds lov.

`Les Jos 1,7–8. Hva sa Herren til Josva, men gjelder disse prinsippene i dag? Hvordan det?`

Når Josva går inn i Kanaan, sier Herren: «Vær bare modig og sterk, så du trofast følger hele den loven som Moses, min tjener, påla deg å holde. Vik ikke av fra den, verken til høyre eller venstre, så skal du lykkes overalt hvor du går» (Jos 1,7).

Det kan virke som denne tanken om suksess som et biprodukt av lydighet er i strid med den måten suksess måles på i dag. Nå tror mange at tegnene på suksess er innovasjon, kreativitet og selvtillit. For å lykkes i en bestemt bransje krever det ofte stort talent og vilje til å ta sjanser.

Men i Guds øyne forutsetter suksess andre kvaliteter.

`Les Åp 12,17; Åp 14,12; Rom 1,5; Rom 16,26; Jak 2,10–12. Hva sier tekstene om lydighet mot Guds lov? Vi blir ikke frelst ved å holde Guds lov, men hvorfor er det likevel viktig at vi gjør det?`

Fra en slik synsvinkel er den gamle pakt og den nye pakt to sider av samme sak: Troende mennesker er kalt til å holde Guds lov. Lovbrudd, eller synd, fører til smerte, lidelse og evig død. Hvem har vel ikke selv opplevd eller sett resultatene av synd, av brudd på Guds lov? Det gamle Israel ville blomstre hvis folket holdt Guds lov (selv om de også trengte nåde), og det samme gjelder i dag. I kristen opplæring må vi derfor ha Guds lov som en sentral del av hva det vil si å leve ved tro og stole på Guds nåde.

`Hvordan har du opplevd følgene av synd? Hva har du lært som du kan dele med andre slik at de kanskje ikke gjør de samme feilene?`