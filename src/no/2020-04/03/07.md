---
title:  Til ettertanke
date:  16/10/2020
---

«Kjærlighet ligger til grunn for både skapelsen og frelsen, og den er også grunnlaget for sann utdanning. Dette ser vi tydelig av den loven Gud har gitt oss som veileder i livet. Det første og store bud er dette: ‘Du skal elske Herren din Gud av hele ditt hjerte og av hele din sjel og av all din kraft og av hele ditt sinn’ (Luk 10,27). Det å elske ham, den allmektige, allvitende Gud av all sin kraft, sinn og hjerte innebærer den høyeste utvikling av alle evner. Det betyr at Guds bilde skal gjenopprettes i sinn og sjel.

Det andre budet ligner det første: ‘Du skal elske din neste som deg selv’ (Matt 22,38). Kjærlighetens lov krever at vi helliger legeme, sinn og sjel til å tjene Gud og mennesker. Gjennom denne tjenesten blir vi til velsignelse for andre, men vi får selv den største velsignelsen. All sann utvikling bygger på uselviskhet. Våre evner blir best utviklet gjennom uselvisk tjeneste. Vi får stadig mer del i Guds natur.» – _Utdanning for livet_, side 10, 11 [Ed 16].

**Spørsmål til drøftelse**

`Vi skal elske og frykte Gud samtidig, slik israelittene gjorde det (Matt 22,37; Åp 14,7). Drøft hvordan vi kan gjøre begge deler. Svar også på spørsmålet: Hvorfor er ikke disse to budene i strid med hverandre?`

`Hva er forskjellen på å sette en norm og å lage en regel? Opplever du at adventismen er mer opptatt av å sette høye standarder i trosfellesskapet eller å lage regler som samler de troende? Hva sier Skriften om å sette høye standarder for seg selv? Ens familie? Ens menighet?`

`Hvordan oppnår vi den rette balansen mellom å vise betydningen av lydighet mot Guds lov og samtidig vise hvorfor denne lydigheten ikke frelser oss?`

`Les gjennom Sal 119 og legg merke til hvor mange ganger tanker om lydighet, frihet, lover, regler og bud er nevnt. Hva vil forfatteren formidle om disse temaene?`