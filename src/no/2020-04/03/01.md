---
title:  Loven som lærer
date:  10/10/2020
---

### Bakgrunnsstoff
5 Mos 6,5, 5 Mos 31,9–27, Rom 3,19–23, Åp 12,17, Åp 14,12, Mark 6,25–27, Hebr 5,8

> <p>Minnevers</p>
> Du skal elske Herren din Gud av hele ditt hjerte og av hele din sjel og av all din makt. (5 Mos 6,5).

Da han advarte galaterne mot lovtrelldom, skrev Paulus: «For hvis det var gitt en lov som kunne gi liv, ville vi virkelig vinne rettferdighet ved loven» (Gal 3,21). Og hvis noen lov kunne ‘gi liv’, måtte det selvfølgelig være Guds lov. Paulus’ poeng er at ikke engang Guds lov kan gi oss syndere liv. Hvorfor? «Skriften har lagt alt under synden, for at de som tror på Jesus Kristus, ved sin tro kan få det som var lovet» (Gal 3,22).

Men hvis loven ikke kan gi liv til syndere, hva er da poenget med den, annet enn å vise oss at vi trenger nåden? Har da loven bare en negativ funksjon, som det som viser oss syndene våre?

Nei, loven er også der for å peke på livets vei, som bare finnes i Jesus. Det er også dette sann undervisning skal handle om, å peke på et liv i nåde, tro og lydighet mot Kristus. Derfor vil vi studere Guds lovs plass i kristen opplæring denne uken. Mens vi gjør det, skal vi se hva loven, som ikke kan frelse oss, likevel kan lære oss om tro, om nåde og om Guds kjærlighet til syndige mennesker.