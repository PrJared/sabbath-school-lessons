---
title:  Misjonsfortelling
date:  16/10/2020
---

#### Mirakelbarnet

_Neelam Daryl Joshua (34) med Daryl (39) og Neshaun (3), India_

Vi hadde vært gift i to år uten at jeg ble gravid. På sykehuset sa legen at de kunne hjelpe oss, men min mann Daryl, som er pastor, ville vi skulle be en måned først. Vi ba, og jeg ble gravid.

Legen bekreftet det, men syntes barnet så lite ut. «Men spis godt, så klarer det seg.»

Jeg gikk til jevnlig kontroll, men etter fem måneder sa legen at barnet ikke vokste normalt. «Jeg gir deg medisin så det legger på seg.» Ved neste kontroll hadde jeg lagt på meg, men ikke barnet. «Kom igjen om noen uker,» sa legen.

Neste gang vi kom, var radiologen urolig. «Noe er galt, jeg tror ikke barnet overlever.» En annen lege trodde heller ikke barnet ville overleve, og anbefalte abort.

Vi ba, og Daryl ringte sin tvillingbror som er barnelege et annet sted i India. Han anbefalte oss å prøve et annet sykehus. Der sa legen: «Barnet ser normalt ut. La oss se hvor lenge vi kan forlenge svangerskapet. Men du er pastor, så be.»

Jeg ble lagt inn, og barnet ble sjekket hver time. En ung turnuslege kom og sa at han var blitt kristen. Han ba for oss: «Herre, du kan få solen til å stå stille, så du kan gjøre et mirakel i denne familien.» Hans bønn ga oss tro på at Gud ville gjøre noe.

To dager senere var legen urolig. «Barnet er veldig lite, men vi gjør vårt beste,» sa hun. Babyen var 680 gram da han ble født og lagt i kuvøse. Adventiststudenter som studerte medisin, kom og sang for oss sabbats ettermiddag.

Det var tungt å se et så lite barn med så mange slanger. Vi kunne bare be og synge. Tre dager senere var vekten nede på 600 gram. Legen var urolig for en operasjon hun ville gjennomføre for å redde barnet. Jeg ba en adventistlege om å be. «Herre, jeg vet ikke om barnet kan overleve. Men du utfører mirakler. Hvis det er din vilje, kan du øke hans vekt. La ham bli et vitnesbyrd,» ba han.

Dagen etter hadde barnet lagt på seg 10 gram og fortsatte å legge på seg. Tre måneder senere kunne han komme hjem. Da veide han 1,6 kg. En annen lege sa: «Dette skyldes deres bønner. Det er Guds hånd.»

Vi kalte ham Neshaun, som er «mirakel» på hebraisk. Vi håper han aldri glemmer at han er et mirakel.

Dette kvartalet vil offeret 13. sabbat bidra til å bygge to kirker i Neelams by Bengaluru. Takk for at du vil gi et godt offer.

Se bilder på Facebook: bit.ly/fb-mq