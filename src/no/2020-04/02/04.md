---
title:  Kommunikasjon
date:  06/10/2020
---

På alle plan er undervisning kommunikasjon. Læreren er den som har kunnskap, visdom, informasjon, fakta osv. å formidle til eleven. Noen med mye kunnskap må kunne formidle den til andre, for hva duger det ellers til, det han eller hun vet, iallfall når det gjelder undervisning?

Men på et annet plan er gode pedagogiske evner ikke bare evnen til å kommunisere. For hele prosessen er det viktig å skape et forhold. «Det er få ting en sann lærer kan gi sine elever som er like verdifulle som hans eget samvær med dem. Det gjelder for kvinner og menn, og desto mer for barn og unge, at vi forstår dem bare når vi kommer nær, med innlevelse og vi må forstå dem for å kunne være mest mulig til gagn for dem.» – _Utdanning for livet_, side 114 [Ed 212].

God undervisning har også å gjøre med følelsene og personligheten. For familien som skole er dette viktig. Det må skapes et godt forhold mellom eleven og læreren.

Relasjoner bygges og utvikles ved hjelp av kommunikasjon. Hvis vi ikke kommuniserer med Gud i bibellesning eller bønn, stagnerer gudsforholdet. Familien trenger Guds veiledning hvis den skal vokse i kjennskap til Kristus og hans nåde.

`Les disse tekstene. Hva kan de lære oss om hvordan man bygger sterke familiebånd (eller andre relasjoner)? Sal 37,7–9; Ordsp 10,31–32; Ordsp 27,17; Ef 4,15; 1 Joh 3,18; Tit 3,1–2; Jak 4,11.`

Tar vi oss tid til å så de riktige frøene, vil det ikke bare forberede familiemedlemmer på et personlig forhold til Kristus, men også bidra til å utvikle forholdene i familien. Det vil åpne for kommunikasjonskanaler som du vil være glad for at du har formet når barna kommer i puberteten og når voksen alder. Og har du ikke barn, gjelder prinsippene i disse tekstene også for alle andre forhold.

`Tenk på hvorfor det ikke bare er det vi sier som er viktig, men hvordan vi sier det. Hva har du lært av situasjoner der måten du sa noe på, ødela virkningen av dine ord, selv om det var riktig nok?`