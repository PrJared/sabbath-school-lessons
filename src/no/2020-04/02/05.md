---
title:  Foreldrenes rolle
date:  07/10/2020
---

Dere foreldre, vekk ikke sinne og trass hos barna deres, men gi dem omsorg, så de får en oppdragelse og rettledning som er etter Herrens vilje (Ef 6,4).

En dyktig kone – hvem finner vel henne? Langt mer enn perler er hun verdt (Ordsp 31,10).

Foreldrene har et fantastisk ansvar. Faren er familiens hode, og familien er daghjem for kirken, skolen og samfunnet. Hvis faren er svak, uansvarlig og udugelig, lider familien, kirken, skolen og samfunnet. Fedre bør legge vinn på Åndens frukt – «kjærlighet, glede, fred, overbærenhet, vennlighet, godhet, trofasthet, mildhet og selvbeherskelse» (Gal 5,22–23).

Mødre har kanskje samfunnets viktigste rolle. De har stor innflytelse på utformingen av barnesinnet og stemningen i hjemmet. Fedre bør gjøre alt de kan for å samarbeide med mødrene om barnas opplæring.

`Hva kan fedre og mødre lære av disse tekstene? Ef 5,22–23; Ef 5,25–26; 1 Kor 11,3; 2 Kor 6,14; Rom 13,13–14; 2 Pet 1,5–7; Fil 4,8.`

Troende foreldre er moralsk forpliktet til å være et forbilde på kristenlivet. Ekteskapet er et bilde på Kristi forhold til kirken. Når foreldre ikke vil lede, eller hvis de er tyranniske, tegner de et vrengebilde av Kristus for barna sine og for verden. Gud vil at alle foreldre skal undervise barna sine grundig (se 5 Mos 6,7). Mor og far har ansvaret for å lære dem å elske Gud av hele sitt hjerte. De skal lære Herrens frykt, underkastelse under ham i kjærlighet.

I 5 Mos 6,7 fikk israelittene vite hvordan de skulle lære barna sine om det store Herren hadde gjort for sitt folk. De hadde en flott historie å fortelle barna, men vi som lever etter Kristi kors har vel noe mye bedre å fortelle om?

Dermed er den legedom eller opplæring vi skal gi, en løpende proaktiv hendelse der vi øser Guds sannhet inn i våre barn og forbereder dem på deres eget forhold til Kristus.

Men når alt er sagt og gjort, har alle fått en fri vilje som gave fra Gud. Så når de blir voksne, må barna selv stå til ansvar for Gud.