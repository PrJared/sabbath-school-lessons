---
title:  Misjonsfortelling
date:  09/10/2020
---

#### «Du overlever ikke»

_Kubera (31), India_

Far var politimann i Bengaluru. Mors første barnefødsel var vanskelig. Barnet måtte tas med keisersnitt, og legen sa at hun kom til å dø. En annen pasient ba om å få gutten, men legen sa: «Jeg adopterer ham. Du overlever ikke.»

Men Sarala, en kristen sykepleier, sa: «Det er en Gud som heter Jesus. Hvis du tror på ham, går det godt.» «Den guden kjenner jeg ikke,» sa mor svakt. «Kan du be for meg?» Mor falt i en dyp søvn, og Sarala la hånden på hodet hennes og ba til Jesus.

Mor klarte seg til alles forbauselse og kom hjem med gutten tre dager senere. Flere pasienter fortalte om sykepleierens bønn, og mor skjønte at Jesus hadde reddet livet hennes. Hun ville tilbe Jesus, men hvor? Far var ikke kristen, men han kjente kirkene i byen og tok henne med til en adventistkirke. En venn hadde fortalt ham at adventistene fulgte Bibelens Jesus. «Det er den riktige kirken,» sa far bestemt. «Det er her du må tilbe Jesus.»

På de neste 14 årene fødte mor syv barn til. Den eldste er distriktsleder i India. Nummer to er pastor i Irland og den tredje i Bengaluru. Tre døtre er menighetsskolelærere. De to yngste sønnene er lekmedlemmer. Jeg er den yngste. Mor skulle ha mistet livet da den første ble født. Men Jesus grep inn, og hun ble mor til åtte adventister. I dag er hun en frisk og sunn bestemor på 72 år, med åtte barnebarn.

I oppveksten hørte jeg ofte mor sitere Jesaja 49,15. Takket være hennes tro vandrer min store familie med Gud.

En del av offeret 13. sabbat går til å bygge to kirker i Bengaluru, der Kubera og moren hans bor. Takk for gavene.

Se Kubera på YouTube: bit.ly/Kubera-Mission