---
title:  Familien
date:  03/10/2020
---

### Bakgrunnsstoff
1 Mos 3,1–15, 2 Kor 4,6, Luk 1,26–38, Matt 1,18–24, Ef 4,15, 1 Joh 3,18, 5 Mos 6

> <p>Minnevers</p>
> Lytt, min sønn, til din fars formaning, forkast ikke rettledning fra din mor! (Ordsp 1,8).

Som mennesker lærer vi alltid (ideelt). Faktisk er selve livet en skole.

«Fra de tidligste tider hadde de trofaste i Israel vist stor omsorg for de unges oppdragelse og utdanning. Herren hadde påbudt at barna helt fra de var ganske små skulle bli undervist om hans godhet og storhet, i første rekke slik dette var åpenbart i hans lov og i Israels historie. Sang, bønn og undervisning fra Skriften skulle tilpasses den enkeltes modenhet. Fedre og mødre skulle lære barna at Guds lov er et uttrykk for hans natur, og når de tok imot lovens prinsipper, ble Guds bilde preget i sjel og sinn. Mye av undervisningen var muntlig, men de unge lærte også å lese de hebraiske skrifter, for de gammeltestamentlige pergamentrullene kunne de studere uhindret.» – _Alfa og Omega_, bind 4, side 49–50 [DA 69].

I det meste av menneskets historie foregikk opplæringen som regel i hjemmet, spesielt de første årene. Hva sier Bibelen om undervisning hjemme, og hvilket prinsipp kan vi benytte uansett familiesituasjon?