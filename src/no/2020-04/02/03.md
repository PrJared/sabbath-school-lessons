---
title:  Jesu barndom
date:  05/10/2020
---

Skriften sier lite om Jesu barndom. Mye fra den tiden er skjult for oss. Men vi får vite litt om hvordan hans jordiske foreldre Maria og Josef var, og det vi får vite, kan si oss noe om hans barndom og opplæring.

**Hva lærer disse tekstene oss om Maria og Josef? Sier de oss noe om hvordan de hadde undervist Jesus?**

`Luk 1,26–38.`

`Luk 1,46–55.`

`Matt 1,18–24.`

Vi kan se at Maria og Josef var trofaste jøder som ville leve i lydighet mot Guds lover og bud. Og da Herren kom til dem og fortalte hva som skulle skje med dem, gjorde de alt de fikk beskjed om.

«Som barn fikk Jesus ikke undervisning i synagogeskolen. Moren var hans første menneskelige lærer. Fra henne og fra profetenes bokruller lærte han om himmelske ting. På morens fang ble han nå undervist om det samme som han selv hadde talt gjennom Moses til Israel. Da han gikk fra barndommen og over i ungdomsalderen, søkte han ikke til rabbinernes skoler. Han behøvde ikke den utdanning han kunne få på slike steder, for Gud var hans lærer.» – _Alfa og Omega_, bind 4, side 51 [DA 70].

De var uten tvil gode og trofaste lærere for barnet, men Luk 2,41–50 viser at det var mye de ikke forsto om dette barnet, for Jesus hadde kunnskap og visdom som bare Gud hadde gitt ham.

`Les sitatet fra Ellen G. White ovenfor. Hvordan skal vi forstå det hun skrev om at han på sin mors fang lærte ordene han selv hadde talt? Hva sier dette om Guds store kjærlighet? Hvordan burde vi forholde oss til dette?`