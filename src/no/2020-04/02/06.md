---
title:  Så dere ikke skal glemme
date:  08/10/2020
---

Før de gikk inn i løftets land, talte Moses til israelittene igjen og minnet om alt det fantastiske Gud hadde gjort for dem, og han formanet dem om og om igjen om ikke å glemme hva Herren hadde gjort for dem. På mange måter var 5. Mosebok Moses’ siste vilje og testament. Boken ble skrevet for tusenvis av år siden og i en kultur- og livssituasjon som er ulik vår, men prinsippene der har også relevans for oss.

`Les 5 Mos 6. Hva kan dette kapitlet si oss om kristen opplæring? Hva bør være sentralt i alt vi lærer, ikke bare for barna våre, men for alle som ikke vet det vi vet om Gud og hans frelseshandlinger? Hvilke advarsler finner du også i disse versene?`

Guds store gjerninger blant dem var helt sentrale for det de skulle lære barna sine. Og advarselen om ikke å glemme det Gud hadde gjort for dem, var tydelig.

Hvis foreldre skal fylle oppgaven med å gjøre Bibelens lære til en del av barnas liv, må de legge sitt liv slik til rette at de har kunnskap og tid nok til å være sammen med barna.

«Moren er barnets første lærer. Hun har for en stor del hånd om oppdragelsen i den tiden da den lille er mest mottakelig og utvikler seg raskest.» – _Utdanning for livet_, side 149 [Ed 275].

Dette er en særlig viktig tid da foreldrene lærer barna om Guds kjærlighet og løfter. Det vil få positive følger for familien din i generasjoner fremover om du setter av en fast tid til å lære barna om Guds visdom og løfter.

`Les denne teksten: «Du skal gjenta dem for dine barn og snakke om dem når du sitter i ditt hus og når du går på veien, når du legger deg og når du står opp» (5 Mos 6,7). Hva er poenget, og hva bør det si oss om hvor viktig det er å fremholde at Herren er virkelig, ikke bare for våre barn, men også oss selv?`