---
title:  Misjonsfortelling
date:  20/11/2020
---

#### Tre angrep på bibelstudium

_Alka Mattu (36), India_

Pastor Samson holdt bibelstudium for Alka og 14 familiemedlemmer i huset deres i Amritsar i India. Alkas svigerfar Shashipal spratt opp og ropte rasende til pastoren: “Hvorfor preker du om Jesus? Jeg er mektig her.”

Pastor Samson sa: “Vær ikke redd. La oss knele og be.” Shashipal nektet, men Samson la en hånd på den gamles hode og så ham inn i øynene: “Du djevel tapte slaget da Jesus døde på Golgatas kors. Jeg er vasket i Jesu blod, du har ingen makt over meg eller vennene mine. Jesus er her. I Herren Jesu Kristi navn gjør jeg krav på makten i hans blod og refser deg. I Jesu navn, kom ut av ham og forsvinn.”

Shashipal falt på kne. Stille og langsomt sa den gamle: «Takk, Jesus.» Djevelen var borte. Samson sa “Amen, Gud være lovet” og ledet ut i sangen “Gud er så god”.

Uken etter fortsatte pastor Samson bibelstudiet i Åpenbaringen og leste Åp 12,11: «De har seiret over ham ved Lammets blod.» Da begynte Alkas sønn John å lage lyder som en løve, et esel, en hund og en slange. «Jeg vil ikke at pastoren skal komme hit og be. Nevn ikke Jesus i mitt hus.»

Pastor Samson skjønte det var den samme djevelen som sist uke, og at han hadde med forsterkninger. «Vær ikke redde. La oss faste og be,» sa han. Familien fastet i tre dager. Fredag kveld kom pastoren igjen. John smilte og la pastorens hånd på hodet sitt. «Be for meg,» sa han. Pastor Samson ba, og John kom aldri med dyrelyder igjen.

Neste uke leste Samson om å ta på Guds rustning i kampen mot djevelen. Mens han leste, snudde Alkas mann, Surinder, seg mot John og brølte: «De djevlene som var i deg, er der ikke lenger. De er i meg!»

Pastor Samson fikk familien til å knele. Etter bønnen ba han dem åpne Bibelen og lese Sal 23 og 91. «Dette er djevelens siste skanse,» sa han. Etterpå ledet han dem i sangen «Med Jesus i familien.» Surinder sang også. Djevlene hadde flyktet ut av ham og kom aldri tilbake.

Alka og familien har distansert seg fra sin tidligere tro. De lærer ennå om Jesu nåde og rettferdighet. «Be for hele familien min, spesielt at mor må ta imot Jesus,» sa Alka.

En del av offeret 13. sabbat går til å bygge en større kirke i stedet for den overfylte og nedslitte kirken der Alka går i Amritsar i India. Takk for offeret du planlegger.

Se Alka på YouTube: bit.ly/Alka-Mattu.