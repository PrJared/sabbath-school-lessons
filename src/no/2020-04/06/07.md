---
title:  Til ettertanke
date:  06/11/2020
---

Les «Kjennemerker på et Guds barn» i _Veien til Kristus_, side 65–76 [SC 57–66].

Når vi sier ja til mesterlæreren, vil vi lengte «etter å bære hans bilde, være preget av hans ånd, gjøre hans vilje og være ham til glede i alle ting.» – _Veien til Kristus_, side 67 [SC 58]. «Plikten blir en lyst» når vi er sammen med Jesus.» – _Veien til Kristus_, side 68 [SC 59]. Les Matt 5–7. Dette er Bergprekenen, et av de store sammendragene av det mesterlæreren ville at elevene hans skulle vite, og hovedtanken bak det riket han kom for å opprette.

**Spørsmål til drøftelse**

`Slik Gud talte til Adam og Eva, og også Jakob, slik taler Jesus til oss. Han taler til våre lengsler og får oss (som han gjorde med Bartimeus) til å tenke over hvem vi er og hvor vi skal. Tenk så på hvordan vi lærer barna våre og hverandre om Bibelen. Hva er forskjellen på middelmådig bibelundervisning og den som gjør en forskjell i folks liv?`

`Er spørsmålet om hvor du er på din livsreise et rent privat anliggende, eller kan det hjelpe å snakke med noen om det? Hvordan antyder tanken om kirken som «Kristi legeme» (1 Kor 12,27) at det å snakke med andre kan hjelpe deg å forstå hva Jesus vil du skal vite?`

`På torsdag så vi at straks Bartimeus kunne se og ikke lenger var fysisk og åndelig blind – fulgte han Jesus på veien til Jerusalem. På veien fikk han hver dag del i Jesu lære. Vi kan nok gå ut fra at han ønsket å bære Jesu bilde, få hans ånd, gjøre hans vilje. Hvorfor burde det være en «lyst», slik Veien til Kristus uttrykker det, å følge en rettesnor som er så krevende som den Jesus la frem i Bergprekenen?`

`Bruk litt mer tid på det siste spørsmålet i torsdagens avsnitt. Hvordan lærer vi å skille mellom godt og ondt? Hvordan kan vi vite hva som er godt og hva som er ondt? Og hvorfor er det vi gjør med denne kunnskapen kanskje enda viktigere enn å ha kunnskapen?`