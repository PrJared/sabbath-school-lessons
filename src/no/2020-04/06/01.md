---
title:  Flere lærdommer fra mesterlæreren
date:  31/10/2020
---

### Bakgrunnsstoff
1 Mos 3,1–11, Rom 5,11–19, 1 Mos 28,10–17, Joh 1,1–14, Matt 15,21–28, Mark 10,46–52

> <p>Minnevers</p>
> Da sa Jesus til ham: «Gå du! Din tro har frelst deg.» Straks kunne han se, og han fulgte Jesus på veien (Mark 10,52).

Vi har vel alle skjemmet oss? Har vi ikke gjort ting det gjør vondt å tenke på, og som vi ville synes var fryktelig om andre visste om? Slik er det nok for alle.

Tenk deg hvordan det var å være Adam og Eva etter at de spiste av det forbudte treet. Eller for Jakob da han lurte faren og måtte rømme for broren sin. Hvordan sov han den natten? Tenk deg at du var kvinnen som ble «grepet på fersk gjerning» i ekteskapsbrudd (Joh 8,4). David var ikke noe bedre, og i Sal 32 tilsto han hvordan det hadde vært.

Dette er en av grunnene til at evangeliet er universelt og Jesus døde for alle mennesker. Mye er forskjellig, men vi har én ting felles: vår syndighet.

Derfor må sann kristen opplæring peke på den eneste løsningen på vår situasjon. Denne uken skal vi se på løsningen: mesterlæreren.