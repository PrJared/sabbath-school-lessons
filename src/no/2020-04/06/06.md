---
title:  En elev som fatter poenget
date:  05/11/2020
---

Jesus og disiplene hadde vendt nesen mot Jerusalem. Herodes hadde vært urolig for døperen Johannes, og nå var myndighetene urolige for Jesus. Blant tilhengerne hans var fattige og andre utsatte mennesker med et desperat håp om forandring.

Jesus ville gi folk håp. Men nå var han sikker på at de mektige og privilegerte ville gjøre alt for å forpurre hans oppdrag. De ville ikke at han skulle lykkes.

Disiplene var derimot ivrige etter å støtte Jesus. Men samtidig virket de forvirret, eller blinde. Mesterlæreren utfordrer elevene sine til å se ting som er vanskelig for dem å se. På mange måter var de fortsatt åndelig blinde for det som virkelig betydde noe (se Mark 8,31–33; Mark 8,37).

Alt dette er bakgrunnsstoff for Jesu møte med én som faktisk ser.

`Les historien om da Jesus helbredet den blinde tiggeren Bartimeus (se Mark 10,46–52.) Legg merke til Jesu barmhjertighet. Tenk så på hvordan den blindes ønske om å se, fører til beslutningen om å følge Jesus på veien til Jerusalem. Tror du Markus tegner en kontrast mellom Bartimeus og de andre disiplene? Hvordan kaster historien lys over hva det betyr for deg å være lydhør overfor mesterlæreren?`

Bartimeus hadde ønsket å se krøllene i et spedbarns hår og hvetens farge om høsten. Men å se er mer enn bare fysisk syn. Historien handler om åndelig syn. Den sier noe om å fatte hva mesterlæreren er og vil. Fysisk syn er én ting. Det er viktig, og Jesus vet det. Men han vet også at enhvers dypeste ønske er et nytt og bedre liv.

`Les Hebr 5,12–14. Hva sier disse versene om sann utdanning?`