---
title:  Arbeid og oppfostring
date:  07/12/2020
---

Arbeidet har å gjøre med det vi foretar oss i livet. Selv de som har mest stillesittende arbeid, må gjøre et slags fysisk arbeid, om det så bare er å trykke på et tastatur.

**Hva lærer disse tekstene oss om arbeid – med «hender» som et symbol?**

`5 Mos 16,15.`

`Fork 9,10.`

`Ordsp 21,25.`

`Jer 1,16.`

Gud har gitt oss arbeid så vi kan finne tilfredsstillelse og glede (se Ordsp 10,4; Ordsp 12,14). I psykologien beskriver «mestringsevne» troen på at alle har evnen til å utrette noe meningsfylt i livet. Mestringsevnen vokser ikke ved å gjenta: «Jeg tror jeg kan! Jeg tror jeg kan!» For å øke mestringsevnen må vi gjøre noe.

Selv om «våre henders verk» er Guds velsignelse mot oss (se Sal 90,17), og gjør det mulig å leve et meningsfylt liv, er Guds plan at «våre henders verk» skal være til velsignelse for andre. Paulus skriver at vi må arbeide, gjøre noe nyttig med hendene slik at vi kan ha noe å dele med andre. Han levde etter dette prinsippet:

«Dere vet selv at disse hendene har skaffet meg og medarbeiderne mine det vi trengte. Alltid har jeg holdt fram for dere at vi må arbeide på denne måten og ta oss av de svake. Husk de ordene Herren Jesus selv sa: ‘Det er saligere å gi enn å få.’» (Apg 20,34–35).

Nehemjas enkle bønn burde være vår: «Og nå, styrk hendene mine!» (Neh 6,9).

`Hvordan ser du på arbeidet ditt? Hvordan kan du bruke arbeidet til å være til velsignelse for andre?`