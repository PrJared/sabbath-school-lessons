---
title:  Arbeidets mange sider
date:  06/12/2020
---

Jeg skjønte at ingen ting er bedre for dem enn å glede seg og nyte det gode i livet. For når et menneske får spise og drikke og har glede av alt han eier, er også det gitt av Gud (Fork 3,12–13).

«Arbeid» er et ord med mange betydninger. Vi arbeider for å skaffe mat, betale regninger og legge litt til side til tunge tider. Å miste jobben er ofte verre enn å leve med en dårlig arbeidssituasjon.

Arbeidet kan gi selvverd. Arbeid er et vanlig svar på spørsmålet: «Hva driver du med?» Pensjonister flest fortsetter å jobbe deltid så lenge de kan, enten for lønn eller som frivillige. En jobb er en grunn til å stå opp om morgenen. Gi en tenåring en jobb, og verden har en kandidat mindre til en kriminell løpebane.

`Les 1 Mos 3,19. Hva er sammenhengen, og hva sier det om en annen side av arbeidet, iallfall for noen?`

Plutselig blir arbeidet forandret. Her ser vi en annen side av arbeidet. For noen er jobben bare et evig slit som ender når de dør. De blir i jobber de ikke kan fordra i håp om å pensjonere seg med helsa i behold. For andre kan arbeidet bli livet, kilden til ens identitet. Når de ikke arbeider, blir de deprimerte eller desorienterte, usikre på hva de skal ta seg til eller hvor de skal gjøre av seg. Når de blir pensjonister, kan de falle fra hverandre både fysisk og psykisk, og ofte dør de for tidlig.

Vi må lære å arbeide på Guds måte. Arbeidet er mer enn en økonomisk nødvendighet. Mennesket er mer enn bare en ansatt. Rett forstått er livsverket en anledning til tjeneste, et uttrykk for forholdet til Herren. En del av lærerens oppgave er å hjelpe elevene å finne det arbeidet hvor de evner og interesser Gud har gitt dem, faller sammen med verdens behov.

`Hva gjør du? Hva gjør du med livet ditt, og hvordan kan du ære Gud bedre ved å gjøre det?`