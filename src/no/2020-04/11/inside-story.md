---
title:  Misjonsfortelling
date:  11/12/2020
---

#### Ut i verden for å finne Kristus

_Brijesh Kumar (27), India_

Inderen Brijesh Kumar var arbeidsløs i Jakarta i Indonesia. Han hadde håpet å tjene penger så han kunne betale tilbake det foreldrene hadde lånt til skolegangen hans, men det var ikke arbeid å få i Jakarta. Brijesh ville til USA som flyktning, men hadde ikke nok penger. Likevel betalte han 1000 dollar for skipsplass til USA.

Seks måneder senere var han endelig om bord i et skip utenfor Java. De var 19 asylsøkere fra India og 16 fra Nepal. To indonesere sto for skipet. Reisen var fæl. Maten tok slutt etter to dager, og to dager senere var vannet slutt. Den sjuende dagen var de nesten tom for drivstoff. Noen timer senere gikk de i land på øya Yap i Mikronesia.

Der satt de internert i seks måneder mens politiet og FBI forhørte dem. Kristne prester kom med mat og snakket om Jesus, men Brijesh var ikke interessert. Han ville være flyktning, men myndighetene ville deportere ham til India.

Månedene gikk, og det ble færre besøk og mangel på mat. Brijesh ga opp håpet. Så kom en adventistpastor med en stor skipscontainer full av mat og klær. Brijesh og de andre gråt da de så det. Karemeno kom ofte, og gruppen hørte på ham.

«Hvorfor kommer du når alle de andre prestene har sluttet å komme,» spurte de. “Fordi Jesus elsker dere mer enn jeg gjør,” sa han. Han gikk ofte uten mat så han kunne gi til dem. Da gråt de. Samme dag tok ni nepalere imot Jesus og begynte å holde sabbat.

Brijesh så at nepalerne forandret seg. Nå sloss de ikke mer. Han ble med dem i teltet de brukte som kirke. De ba for ham, hans fremtid og familien hans. Brijesh slappet av, fikk en bibel og begynte å lese i den.

En nepaler lærte ham å be. Brijesh ba: “Kjære Gud, jeg overgir alle mine problemer til Jesus Kristus.” Han følte han kunne fly da han åpnet øynene.

Brijesh lot seg deportere til India. I dag arbeider han som global pionermisjonær og studerer på Spicer Adventist University for å bli pastor. Han har ført fire mennesker til Jesus, og foreldrene hans tar bibelstudier.

Brijesh har fremdeles kontakt med nepalerne. En annen inder ble også adventist og driver en klesbutikk. “Gud frelste meg da jeg hadde ingenting,” sier Brijesh.

En del av offeret 13. sabbat går til å bygge internat på Varanasi SDA School, der Brijesh bor mens han forkynner evangeliet. Takk for at du gir.

Se Brijesh på YouTube: bit.ly/Brijesh-Kumar.