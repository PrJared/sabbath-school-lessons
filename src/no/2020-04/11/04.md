---
title:  Ypperlig arbeid
date:  08/12/2020
---

`Skumles 2 Mos 25,10–30,38. Hvor detaljert var Gud da han ba Moses om å reise møteteltet? Hva sier dette om Guds karakter?`

langt viktigere ting. Det Moses kanskje ikke hadde regnet med, var veldig detaljerte beskrivelser og en lang liste om hvordan hvert møbel skulle lages, samt instrukser om prestenes klær – nesten 150 punkter med retningslinjer. Bare for å lage ett enkelt bord måtte Moses følge en monteringsanvisning med syv punkter (2 Mos 25,23–30).

Guds detaljbeskrivelse av teltet (og senere av offerritualene) viser at han la vekt på perfeksjon. Det skulle bli et mesterverk. Materialene var av høyeste kvalitet, formgivningen var upåklagelig, arbeidet måtte være enestående – budskapet var tydelig: «Gud godtar ikke slurv!»

Men selv om kravene virket høye, var det ikke bare det at Gud tok initiativet, han fant også menneskene til oppgavene. Vi leser i 2 Mos 31,1–6; 2 Mos 35,30–36,1 at Gud ga folket de nødvendige ferdighetene. Disse personene ble fylt av Ånden så de fikk evner og kunnskap innen alle slags håndverk for at byggingen av møteteltet og møblene der skulle bli slik «Herren har befalt» (2 Mos 36,1). Dessuten fikk de to mesterdesignerne også «lære opp andre» (2 Mos 35,34) slik at deres kunnskap og ferdigheter ville bli ført videre blant israelittene. Disse to blir nevnt spesielt som ledere Gud har valgt, men andre fikk lignende gaver og ble med på arbeidet (2 Mos 36,2).

At vi er syndere, er altså ikke noen gyldig unnskyldning for å ta lett på oppgavene. Gud forventer at vi skal gjøre best mulig bruk av talenter, ferdigheter, tid og utdannelse.