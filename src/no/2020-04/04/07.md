---
title:  Til ettertanke
date:  23/10/2020
---

«Sann utdanning tar sikte på å gjenopprette Guds bilde i mennesket.» – Alfa og Omega, bind 2, side 181–182 [PP 595]. Med denne tanken i mente kan vi se hvorfor et riktig verdensbilde er nødvendig for adventistisk undervisning. Som før sagt, utdanning behøver ikke å være en god ting. Folk kan bli opplært i tanker og holdninger som går mot Bibelens prinsipper. Derfor må vårt utdanningssystem bygge på det kristne verdensbildet. Dette betyr at alle generelle felt innen utdanning, vitenskap, historie, moral, kultur og enda mer vil bli undervist i tråd med dette perspektivet. Som før nevnt: Det finnes ikke noe nøytralt perspektiv, for hele livet, hele virkeligheten, blir sett gjennom filtrene i ens verdensbilde, enten dette verdensbildet er klart gjennomtenkt eller ei. Derfor er det viktig at det bibelske verdensbildet danner grunnlaget for all adventistisk opplæring.

**Spørsmål til drøftelse**

`Hvilke eksempler har historien på at hele utdanningssystemer var eller er ødeleggende? Hva var noen av disse stedene, hva lærte elevene der, og hva kan de lære oss? Hvordan kan vi unngå slik destruktiv påvirkning?`

`I studiet denne uken tok vi opp noen av nøkkelpunktene i vårt verdensbilde: Guds eksistens, skapelsen, Bibelen, frelsesplanen og Guds lov. Hvilke andre viktige elementer bør være med i en formulering av et kristent verdensbilde?`

`En tenker fra det 18. århundre skrev en gang: «O samvittighet! Samvittighet! Du guddommelige instinkt, du trygge veileder for et uvitende og avgrenset, men intelligent og fritt vesen – du ufeilbarlige dommer av godt og ondt som får mennesket til å ligne guddommen.» Hva er rett eller galt med dette synet?`

`Se på denne uttalelsen igjen: «Sann utdanning tar sikte på å gjenopprette Guds bilde i mennesket.» Hva menes med det? Hvordan viser dette oss hvorfor adventistisk opplæring må være annerledes enn mye av det verden ser på som utdanning?`