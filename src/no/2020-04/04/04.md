---
title:  Bibelens verdensbilde
date:  20/10/2020
---

Som sagt i innledningen er det ingen som har et nøytralt syn på verden. F.eks. betrakter en ateist regnbuen på himmelen og ser bare et naturfenomen. Den har ingen annen betydning enn det mennesker bestemmer seg for å gi den. Men den som ser den ut fra et bibelsk verdensbilde, legger merke til mer enn naturfenomenet, vannet og lyset som brytes; han ser også en bekreftelse på Guds løfte om ikke å ødelegge verden igjen med vann (1 Mos 9,13–16). «Gud viste stor nåde og barmhjertighet med sine feilende skapninger da han satte den vakre regnbuen i skyen som en garanti for sin pakt med menneskene. Det var Guds hensikt at når barn i senere slektledd spurte foreldrene hva den vakre buen over himmelhvelvingen var til for, skulle de gjenta historien om storflommen og fortelle barna at Gud selv hadde spent buen ut som en forsikring om at vannet aldri mer skulle oversvømme jorden.» – _Alfa og Omega_, bind 1, side 83–84 [PP 106].

For syvendedags-adventister er Bibelen trosgrunnlaget. Den gir oss et verdensbilde, et «filter», som vi skal se og forstå verden gjennom. Skriften legger malen som hjelper oss å forstå den virkeligheten vi befinner oss i, som vi er en del av, og som ofte forvirrer oss.

`Hvilke sannheter finnes i disse tekstene som kan hjelpe oss til en bedre forståelse av vår virkelighet? Ef 6,12; Mark 13,7; Rom 5,8; Rom 8,28; Fork 9,5; Åp 20,5–6.`

Vi må vi holde fast på Bibelens lære, for dette er Guds åpenbarte sannhet for menneskene, og den forklarer oss mange ting om verden som vi ellers ikke ville vite eller forstå. Derfor må all kristen opplæring være forankret i Guds ord, og all lære i strid med det må avvises.

`Hva er noen av Bibelens lærepunkter som motsier andre oppfatninger folk har? Hva burde denne forskjellen si oss om hvor viktig det er at vi holder oss til Guds ord?`