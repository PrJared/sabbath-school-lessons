---
title:  'Herrens øyne: Bibelens verdensbilde'
date:  17/10/2020
---

### Bakgrunnsstoff
Ordsp 15,3, Job 12,7–10, Ef 6,12, Åp 20,5–6, Joh 1,1–14, Mark 12,29–31

> <p>Minnevers</p>
> Herrens øyne er alle steder, de våker over onde og gode (Ordsp 15,3).

Den polske dikteren Czesław Miłosz skrev et dikt som begynte med tenkte dyr: snakkende kaniner og ekorn og lignende. De har «like mye til felles med virkelige dyr,» skrev han, «som våre forestillinger om verden har med den virkelige verden.» Han avsluttet diktet med: «Tenk på dette, og skjelv.»

«Skjelv» kan være å ta for hardt i, men det er sant at mye av det vi tror om verden, kan være helt galt. F.eks. trodde mange av verdens smarteste mennesker i nesten 2000 år at jorden satt urørlig i sentrum av universet. I dag tror mange av de store vitenskapsmenn at mennesket utviklet seg fra det som opprinnelig var en enkel livsform.

Vi er aldri nøytrale når vi betrakter verden. Vi ser den alltid gjennom filtre som påvirker vår tolkning og forståelse av det som er og skjer rundt oss. Dette filteret kalles et verdensbilde, og det er viktig å undervise både unge og eldre medlemmer om Bibelens verdensbilde.