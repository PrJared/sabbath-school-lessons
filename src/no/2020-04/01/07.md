---
title:  Videre studium
date:  02/10/2020
---

«Det hellige paret var ikke bare barn under Guds faderlige vern og omsorg. De var også elever som tok lærdom fra den allvise skaper. De fikk besøk av engler og hadde samvær med Skaperen uten noe slør som skilte. De var fulle av livskraft fra livets tre, og deres åndsevner var bare litt ringere enn englenes. Hemmelighetene i det synlige univers – ‘et underverk av ham som vet alt’ — var for dem en uuttømmelig kilde til undervisning og fryd. Naturlovene og deres funksjon, som menneskene har studert i seks tusen år, ble her åpnet for deres tanke av ham som har skapt og oppholder alt. De betraktet bladene, blomstene og trærne og lærte å forstå deres hemmeligheter. Adam var fortrolig med alt, fra den mektige Leviatan som lekte i vannet, til det lille insektet som flagret i solskinnet. Han hadde navngitt hver enkelt og kjente deres natur og vaner. # Guds herlighet i himmelrommet, de utallige verdener i sine bestemte baner, skyene som svevde omkring, lysets og lydens, dagens og nattens hemmeligheter – alt lå åpent for våre første foreldre. Guds navn stod skrevet på hvert blad i skogen, på hver fjellknaus og i hver stjerne. Det var synlig på jorden, i luften og over himmelhvelvingen. All orden og harmoni i skaperverket talte til dem om en uendelig visdom og makt. De oppdaget stadig interessante ting som fylte hjertet med dypere kjærlighet og fremkalte nye uttrykk for takknemlighet.» – _Alfa og Omega_, bind 1, side 30 [PP 50, 51].

**Spørsmål til drøftelse**

`Hvis Guds opprinnelige plan var at skole og arbeid skulle gi oss et møte med ham og hans skaperverk, er vi da fortsatt i tråd med Guds plan i vårt arbeid? Hvordan kan vi bli bedre kjent med Gud gjennom arbeidet (lønnet, skole, frivillig, pastoralt)?`

`Når vi tenker på Satans list i Edens hage, er det lett å bli frustrert over vår menneskelige svakhet. Adam og Eva visste at Gud var nær, og likevel godtok de slangens halvsannhet. Hvordan kan vi, som ikke har en nær fysisk kontakt med Gud, likevel finne kraft til å overvinne fristelse?`

`Samtal om myndighet og hvorfor det er så viktig å adlyde. Hva skjer når kommandoveien blir uklar? Hvordan kan myndighet misbrukes, og hvordan reagerer vi når det skjer?`