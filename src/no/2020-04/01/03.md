---
title:  Inntrengeren
date:  28/09/2020
---

Mange lærere finner glede i å utforme klasserommet og legge alt til rette på den best tenkelige måten. Når vi ser på Guds visjon for Edens hage som klasserom, ser vi at han var opptatt av læringsmiljøet. Han ville omgi dem med skjønnhet. Vi kan tenke oss at hver blomst, fugl, dyr og tre ga Adam og Eva en sjanse til å lære mer om verden og dens Skaper.

Likevel er overgangen fra 1 Mos 2 til kapittel 3 brå. Vi har sett på alt det gode Gud skapte. Men i 1 Mos 3,1 leser vi også at Gud ga dem en fri vilje. Kapitlet begynner med nye begreper: «Slangen var listigere enn alle ville dyr som Herren Gud hadde laget» Slike ord som «svært godt» og «skammet seg ikke» og «gode» brukes for å beskrive Guds skaperverk i de to første kapitlene. Med slangen innføres en ny tone. Ordet «listig» blir noen ganger oversatt med «utspekulert.» Dette er et negativt element i det som hittil har vært bare fullkomment.

1 Mosebok viser oss en Gud som er det motsatte av «listig». Han er tydelig på hva han forventer av de to. Gud sier at det er én regel de må adlyde, og det var ikke å spise av det forbudte treet (1 Mos 2,16–17).

Én ting skiller seg ut i denne historien: Adam og Eva ble skapt med en fri vilje. De kunne velge mellom lydighet og ulydighet.

`Se på beskrivelsene slangen brukte (1 Mos 3,1–6), og som Eva gjentok. Hva er spesielt ved det slangen tilbyr Eva? Hvordan ser Eva nå på treet med kunnskap om godt og ondt?`

Gud fortalte Adam at hvis han spiste av treet, ville han «visselig dø» (1930). Da Eva gjentok budet (1 Mos 3,3), uttrykte hun det ikke like sterkt og utelot «visselig». Så tar slangen det opp igjen, men avviser Guds ord. Gud hadde undervist Eva i hagen, men ordbruken hennes viser at hun ikke tok det hun hadde lært så alvorlig som hun burde.