---
title:  Misjonsfortelling
date:  02/10/2020
---

#### Jakten på den sanne Gud

_Jayasheela Venkatesh (34), India_

For ni år siden var Jayasheela og hennes mann, som var murer, lut fattige. De hadde knapt med mat, og gudene hjalp dem ikke, samme hvor mye de ba. Noen ganger fikk de litt grønnsaker av en nabo.

En søndag tok hun med mannen og to små barn og gikk i en kirke. Jayasheela hadde begynt å se seg om etter en annen gud. Siden fødte hun en jente som hadde pustebesvær. Legen så ikke noe håp. Så Jayasheela ba presten i kirken om å be. Han ba til Jesus, og jenta ble frisk. Etter dette gikk hun alltid til presten og ba ham be når det feilte barna noe. De ble alltid friske.

Men så døde presten. Hvem skulle hun gå til nå? Kirken var uten prest, mens to menn kranglet om ledervervet. Hun kunne ikke be selv og var redd, så hun fant en bibel og prøvde å lese den. Det overrasket henne at Jesus tilba på sabbaten.

Da hun spurte presten om sabbaten, sa han at hun var besatt. «Jesus opphevet alle lovene. La ikke dette uroe deg.» Det slo hun seg til ro med, men en dag la hun merke til at presten lovpriste en jente som hadde lært budene utenat. Og da hun besøkte presten hjemme, så hun at han hadde de ti bud hengende i en ramme på veggen. For første gang i livet ba hun til Jesus: «Hjelp meg å se sannheten.»

Den kvelden drømte hun at hun deltok i en løpekonkurranse og at noen plutselig stoppet henne. Dermed våknet hun og fikk ikke sove. Så hun ba: «Jesus, jeg løp, men nå ser jeg ikke veien. Vis meg den.»

Noen dager senere traff hun en slektning hun ikke hadde sett på syv år. Han fortalte at han tilhørte en menighet som holder alle budene. I dag er Jayasheela og mannen adventister og har åpnet en husmenighet der de bor. For en stund siden tok 15 fra landsbyen imot Jesus. Jayasheela tror Gud svarte hennes bønn og viste henne veien.

En del av offeret 13. sabbat går til å bygge to kirker i Bengaluru, en by ikke langt fra der Jayasheela bor. Takk for at du gir til misjonen.

Det er bilder på Facebook: bit.ly/fb-mq