---
title:  De som forakter myndighet
date:  01/10/2020
---

Noen mennesker blir ansett som «naturlige elever» i klasserommet. De trenger nesten ikke lese for å få flotte karakterer. De suger til seg stoffet. Kunnskapen ser ut til å «sitte». Men 2 Peter 1 og 2 viser at vår utdanning i Kristus er en opplevelse med like muligheter for alle som vil satse på den.

De oppmuntrende ordene i 2 Pet 1 står i kontrast til den nøkterne advarselen i 2 Pet 2.

`Les 2 Pet 2,1–17. Hvilke fordømmelser uttaler apostelen? Og hva er håpet vi blir lovet midt i denne skarpe advarselen?`

Legg merke til hva teksten sier om dem som forakter myndighet (vers 10). Det er en skarp irettesettelse for det som også er en realitet i vår tid. Som kirke må vi arbeide ut fra forutsetningen om visse grader av myndighet (se Hebr 13,7; Hebr 13,17; Hebr 13,24), og vi blir oppfordret til å adlyde dem i den grad de er trofaste mot Herren.

Men midt i den harde fordømmelsen er det et kontrapunkt (vers 9). Han sier at selv om Gud har makt til å kaste ut dem som valgte bedrag, vet Herren «å fri de gudfryktige ut av prøvelser». Kan det tenkes at en del av vår skolegang ikke bare er å unngå fristelse, men å lære de mange måtene Gud redder oss fra den, og beskytter oss mot dem som «lurer inn vranglære som fører i fortapelsen?» (2 Pet 2,1). Og siden forakt for myndighet fordømmes, bør vel vår utdanning også bestå i å lære oss den rette måten å forstå, underkaste oss og adlyde «lederne deres» på? (Hebr 13,7).

Man kan ikke si at Adam og Eva foraktet myndighet, men de valgte å være ulydige mot denne myndigheten. Og det som gjorde deres overtredelse så ille, var at de gjorde det som svar på en åpenlys benektelse av hva Gud selv hadde fortalt dem til deres beste.

`Tenk mer på dette med myndighet, ikke bare i kirken eller i familien, men også ellers i livet. Hvorfor er myndighet så viktig, både riktig myndighetsutøvelse og riktig underkastelse? Ta med svaret til gruppa på sabbaten.`