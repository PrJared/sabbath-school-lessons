---
title:  Utdanning i Edens hage
date:  26/09/2020
---

### Bakgrunnsstoff
1 Mos 2,7–23, 1 Mos 3,1–6, 2 Pet 1,3–11, 2 Pet 2,1–17, Hebr 13,7, Hebr 13,17, Hebr 13,24

> <p>Minnevers</p>
> Se, Gud er opphøyd i sin velde. Hvem er en lærer som han? (Job 36,22).

De fleste av oss kjenner 1 Mos 1–3 og de som er med i fortellingen: Gud, Adam, Eva, englene, slangen. Scenen er en hage i et paradis som blir kalt «Eden». Handling ser ut til å følge en logisk rekke hendelser. Gud skaper. Gud underviser Adam og Eva. Adam og Eva synder. De blir forvist fra Eden. Men en nærmere titt på kapitlene med pedagogiske briller gir større innsikt i rollebesetningen, omgivelsene og historien.

«Det undervisningssystemet som ble innstiftet ved verdens begynnelse, skulle være en rettesnor for alle senere tider. Som eksempel på dets prinsipper ble det opprettet en mønsterskole i Eden. Hagen var klasserommet, naturen var læreboken, Skaperen selv var læreren, og menneskeslektens foreldre var elevene.» – _Utdanning for livet_, side 13 [Ed 20].

Herren var stifter, rektor og lærer på den første skolen. Men Adam og Eva valgte en annen lærer og lærte de gale leksene. Hva skjedde og hvorfor, og hva kan vi lære av det?