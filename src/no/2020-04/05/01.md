---
title:  Jesus som mesterlærer
date:  24/10/2020
---

### Bakgrunnsstoff
Hebr 1,1–4, 2 Kor 4,1–6, Joh 1,14, Joh 1,18, Joh 14,1–14, Fil 2,1–11, 2 Kor 5,16–21

> <p>Minnevers</p>
> For Gud, som sa: ‘Lys skal stråle fram fra mørket’, han har også latt lyset skinne i våre hjerter, for at kunnskapen om Guds herlighet i Jesu Kristi ansikt skal lyse fram (2 Kor 4,6).

Billy Graham forteller om da han besøkte soldater på et feltsykehus sammen med generalen deres. En ung soldat «var så ille tilredt at han lå med hodet ned på en benk av lerret og stål.» En lege hvisket til Graham: «Jeg tviler på om han noen gang kommer til å gå igjen.» Soldaten sa til generalen: «Sir, . . . Jeg sloss for deg, men jeg har aldri sett deg. Kan jeg få se ansiktet ditt?» Generalen gikk ned på kne, gled inn under benken og snakket med soldaten. Mens Graham så på, falt en tåre fra soldaten ned på generalens kinn.

Da Jesu ble født, var menneskeheten ille tilredt og trengte å få et syn på Gud som kunne helbrede. Det er som om mennesket tryglet: «Gud, kan vi få se ansiktet ditt?» Da han sendte sin Sønn til vår verden, sendte Faderen mesterlæreren på et oppdrag: å vise menneskeheten sitt ansikt. Siden har vi hatt privilegiet av å se «kunnskapen om Guds herlighet i Jesu Kristi ansikt» (2 Kor 4,6).

Hva kan vi lære når vi ser mesterlæreren ta veien til jorden?