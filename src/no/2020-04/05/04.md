---
title:  Å lese mesterlærerens tanker
date:  27/10/2020
---

`Hva bekymret Paulus ved menigheten i Filippi? Fil 2,1–4; Fil 4,2–3.`

Fil 2,1–11 er en av de dypeste tekstene i hele Bibelen. Den tar opp Kristi foruteksistens, hans guddom, inkarnasjon, menneskelige natur og at han aksepterte døden på korset. Den beskriver den lange veien fra himmelen til Golgata (Fil 2,5–8). Og den viser hvordan Jesus blir gjenstand for universell tilbedelse (Fil 2,9–11). Mye sannhet er pakket inn i disse versene.

`Hvordan innledes Fil 2,5–11? Hvilke av hendelsene i Jesu liv tror du han forventer at de troende skal avspeile? Fil 2,6–11.`

Paulus håper at de kristne i Filippi, som kunne være noen kranglefanter, vil lære av Jesus og hans inkarnasjon. Hvis Jesus kunne ta «tjenerskikkelse og ble mennesker lik» (Fil 2,7) – og til og med underkaste seg korsfestelse, da må vel de kunne underkaste seg hverandre i kjærlighet?

Vi blir minnet om at vi har mye å lære av mesterlæreren. Vi lærer av hans undervisning her på jorden. Vi lærer av miraklene hans og hvordan han var mot andre. Vi kan prøve å forme vårt forhold til andre etter hans forbilde og dvele ved hans villighet til å bytte himmelen mot krybben.

Verden vil altfor ofte ha oss til å opphøye oss selv og skryte av våre prestasjoner. Krybben i Betlehem og Jesu undervisning lærer oss noe annet – vi lærer ikke hans vei ved å opphøye oss selv, men ved å ydmyke oss for Gud og være tjenere for andre.

`Hvilken situasjon står du overfor der din du kan få en stor mulighet til å gjenspeile Kristus for andre ved å vise ydmykhet?`