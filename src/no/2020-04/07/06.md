---
title:  Avgudsdyrking i opplæringen
date:  12/11/2020
---

Israel var omgitt av religiøse mennesker som var så opptatt av å tilbe og blidgjøre gudene sine at de til og med ofret barna sine til dem. En total misforståelse!

Derfor skulle tilbedelsen av den sanne Gud beskytte hebreerne mot avgudsdyrkelse og falsk tilbedelse. Men til tross for alle advarslene ga de etter for den avgudsdyrkelsen de ble advart mot.

Hva med oss i dag? Hvorfor er det så viktig å tilbe den sanne Gud og fortelle hva han har gjort for oss i møte med de farene som moderne avgudsdyrkelse representerer?

`Les Mark 7,1–13. Hvilket prinsipp (vers 7–9) kan anvendes på kristen opplæring og faren for at verdens falske lære kan få negativ innvirkning på vårt trosliv?`

Mange av de store intellektuelle ideene i verden i dag er basert på et naturalistisk verdenssyn. Mange fagfelt blir studert fra dette perspektivet, og det som læres, er ofte i strid med Skriften. Vi kan bli fristet til å tilbe slike tanker. Vi kan også gjøre store filosofer, forskere og matematikere til avguder. Problemet er at disse ideene ofte kan stride mot Skriften, men siden de antas å være sanne, prøver folk å innlemme dem i kristen opplæring. Men den eneste måten å gjøre det på, er ved å gå på kompromiss med troen, forvrenge Skriften for å prøve å få den til å passe med dagens teorier.

`Hva er noen av tidens populære synspunkter som strider mot Skriften, og hvordan kan vi som menighet beskytte oss mot å innlemme dem i vårt utdanningssystem?`