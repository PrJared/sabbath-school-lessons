---
title:  Gjøre barna kjent med det
date:  09/11/2020
---

Salmene i GT kom etter hvert til å spille en rolle i Israels religiøse liv. De ble lest opp, sunget, ofte med musikk til under tilbedelsen, spesielt offentlige gudstjenester, som sto sentralt i folkets tilbedelse i GT. Israel var et fellesskap og tilba sammen.

Salmene er dikt og sangtekster. Det hebraiske ordet for Salmene, Tehillîm, betyr «lovsanger». Og når vi priser Gud med lovsang, tilber vi.

`Les Sal 78,1–17. Hva er kjernen i budskapet, og hva har det med utdanning og tilbedelse å gjøre?`

I vers 2 nevner Asaf at vi vil fortelle «gåter fra gammel tid». I andre oversettelser blir gåter omtalt som «hemmelighet» eller «gode, gamle sannheter». Poenget er at uansett hva Israels undervisning omfattet, så omfattet den å lære barna historiene om Herrens liv med folket.

`Se på Sal 78,6–17. Hva skulle de lære barna sine? Hva var målet?`

`Blant undervisningens mål er at barna skulle lære å stole på Gud og holde hans bud. Hvordan kan en tekst som Åp 14,12 formidle den samme tanken til oss i dag?`