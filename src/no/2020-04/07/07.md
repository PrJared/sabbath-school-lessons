---
title:  Til ettertanke
date:  13/11/2020
---

«Hjertet er mer svikefullt enn noe annet, det kan ikke helbredes. Religiøse mennesker ønsker ikke å granske seg selv nøye for å se om de er i troen, og det er et stort feilgrep at mange støtter seg til et falskt håp. Noen setter sin lit til en opplevelse de hadde for mange år siden, men i denne vanskelige tiden, når alle burde ha en daglig erfaring, har de ingenting å si. De tror visst at det å bekjenne sannheten skal redde dem. Når du tar avstand fra de syndene som Gud hater, kommer Jesus inn så dere kan ha måltid sammen. Da vil du få guddommelig styrke fra Frelseren, og du vil vokse i ham og kan si med hellig visshet: Velsignet være Gud som gir oss seieren i vår Herre Jesus Kristus. Herren ville foretrekke at lunkne bekjennere aldri hadde tatt hans navn i sin munn. De er en stadig byrde for dem som vil følge Jesus trofast. De er en snublestein for ikke-troende, og onde engler fryder seg over dem og spotter Guds engler på grunn av deres ustadighet. Slike er en forbannelse for saken både hjemme og ute. De ærer Gud med leppene, men hjertet er langt borte fra ham.» – _Spiritual Gifts_, bind 2, side 227.

**Spørsmål til drøftelse**

`Mark 7,1–13 lærte oss at falsk tilbedelse er et problem med hjertet. Gud setter ikke pris på at vi ærer ham med leppene hvis tilbedelsen ikke kommer fra hjertet. Hvorfor er evangeliet og historien om Jesu død på våre vegne det beste midlet til å åpne hjerter for å elske Gud?`

`Tenk mer på hva det vil si å tilbe Gud «i ånd og sannhet». Kan vi gjøre det ene og ikke det andre, eller forutsetter sann tilbedelse begge deler? Hvorfor?`

`Ja, hjertet må være med hvis vi skal tilbe Gud i sannhet, men hva vil det si? Må du vente til du er helhjertet for Herren og har ordentlig skikk på livet før du kan tilbe? Hvordan kan sann tilbedelse hjelpe deg å få hjertet i et rett forhold til Gud?`