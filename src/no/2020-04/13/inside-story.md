---
title:  Misjonsfortelling
date:  25/12/2020
---

#### Trettende Sabbat – Angrepet av bestefar

_Kajal Kannojiva (14), India_

Bestefar var snill og mild. Han fortalte for fem år gamle Kajal og lekte med treåringen Nishant. Men en dag gled han og slo seg på vei hjem fra torget i Naorolli. Han var helt forandret. Nå brølte han når Nishant ville leke og kastet stein etter Kamal når hun ville ha en fortelling. Han gråt natt og dag. Alle var redd ham, også bestemor.

Foreldrene visste ikke hva de skulle gjøre. Bestefar grep også gudene av stein og kastet etter dem. “Hvorfor kan ikke gudene stoppe bestefar?” sa de. «Vi må gjøre noe annet enn stole på gudene,» sa bestemor.

De flyttet til storbyen Varanasi og leide et lite rom mens de prøvde å få hjelp til bestefar. Far og mor åpnet et lite vaskeri og tok med bestefar til flere leger. En søndag gikk mor og far i en kirke etter at en kunde hadde sagt at pastoren kunne be for bestefar. De var ikke kristne, men ville be til en ny gud hvis det kunne hjelpe bestefar.

Men senere, da huseieren fant ut at de gikk i kirken, kastet han dem ut. De fant ikke noe annet billig sted å bo og dro hjem til landsbyen. Far og mor var blitt glade i Jesus, men det var ingen kirke i landsbyen. De samlet familien til bønn hver dag.

Neste lørdag hørte mor musikk utefra. “Hva er dette?” spurte hun en nabo. “Det er en gudstjeneste,” sa naboen. Mens de snakket, kom Jara, en annen nabo, forbi og sa: “Bli med meg.” Hun var adventist.

Jira tok med mor til adventistpastoren, som inviterte henne inn. Etter gudstjenesten spurte hun hvorfor de hadde gudstjeneste på lørdag. “Jeg skal vise deg det fra Bibelen,” sa han. Uken etter begynte far, mor og bestemor å ta bibelstudier. Alle tre overga seg til Jesus.

Bestefar ble ikke frisk igjen. Han døde mens familien tok bibelstudier. Kajal fikk ikke høre flere historier av bestefar, men hun er glad hun har en bibel med bedre historier enn dem han fortalte. I dag er hun 14 år og studerer Bibelen sammen med sin 12 år gamle bror på adventistenes internatskole i Varanasi, som får en del av offeret 13. sabbat så de kan utvide internatene.

“Jeg liker å synge, lese i Bibelen og be på skolen,” sa Kajal. “Med et større internat kan flere nyte sangen, bibelstudiet og bønnestundene.”

Takk for dine gode gaver til Kajals skole og de andre prosjektene i India i dag. Takk for at du bidrar til at Indias folk får høre om Jesus.

Se Kajal på YouTube: bit.ly/Kajal-Kannojiya.