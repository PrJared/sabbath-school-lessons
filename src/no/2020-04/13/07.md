---
title:  Til ettertanke
date:  25/12/2020
---

Les «Skolen i evigheten,» side 163–167 i Utdanning for livet [Ed 301–307]; «Når alt blir nytt» i _Alfa og Omega_, bind 8, side 159–175 [GC 662–678].

«Vi grøsser og frykter løven, men da skal den legge seg ned sammen med lammet, og alt på den nye jord skal være fred og harmoni. Trærne på den nye jord blir ranke og høye, uten skavanker. ...

La alt som er vakkert i vårt jordiske hjem minne oss om elven av krystall og de grønne åkrene, de bølgende trærne og fontenene med levende vann, den skinnende byen og de hvitkledde sangerne i vårt himmelske hjem – en verden som er så vakker at ingen kunstner kan forestille seg det og ingen dødelig kan beskrive det. Se for deg de frelstes hjem i tankene, og husk at det blir mer strålende enn din lyseste fantasi kan tegne det.» – Ellen G. White, _Heaven_, side 133, 134.

«For at vår fremtidige arvelodd ikke skulle få et altfor materielt preg, har mange forsøkt å åndeliggjøre nettopp de ting som får oss til å betrakte dette som vårt virkelige hjem. Kristus forsikret disiplene om at han gikk bort for å gjøre i stand et sted for dem i sin Fars hus. De som tror Guds ord, skal ikke være helt uvitende om det himmelske hjemmet. ... Ord strekker ikke til for å skildre det som de rettferdige skal oppleve. Bare de som får erfare det, vil forstå. Ingen menneskehjerne kan fatte herligheten i Guds Paradis.» – _Alfa og Omega_, bind 8, side 172 [GC 674]

**Spørsmål til drøftelse**

`Tenk mer på det Pascal skrev, at folk virker så lite opptatt av hva evigheten vil bringe. Hvorfor tror du at de tenker slik? Hvorfor er dette en lite gjennomtenkt holdning?`

`Hvorfor er håpet om evig liv er så viktig for vår tro? Hvorfor står vi egentlig uten noe som helst hvis vi ikke har det?`

`Tenk på de store mysteriene i naturens verden. Enten det er biologi, geologi, astronomi, fysikk eller kjemi – på alle felt viser det seg at alt er mye mer sammensatt enn vi opprinnelig trodde. Forskerne snakker for eksempel ikke mer om «enkle livsformer», for det viser seg at selv de enkleste livsformene ikke er så enkle. Hvert nytt gjennombrudd, hvert nytt funn ser ut til å åpne for flere spørsmål som trenger svar. Hvordan hjelper dette oss å forstå hvor mye vi skal lære i «det hinsidige»?`