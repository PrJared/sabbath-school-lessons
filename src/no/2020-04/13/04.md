---
title:  Da skal vi få vite
date:  22/12/2020
---

«Himmelen er en skole, dens pensum er universet, og læreren er Den Allmektige. En avdeling av denne skolen ble opprettet i Eden, og når frelsesplanen har fullført sin hensikt, vil skolen i Eden bli startet opp igjen.» – Utdanning for livet, side 163 [Ed 301].

Hvis du er som folk flest, har du mange spørsmål – spørsmål om synd, lidelse, sykdom, død, om hvorfor det ene eller det andre skjedde.

Vi undrer oss også over naturens verden. Vitenskapen har hjulpet oss å forstå verden og universet bedre, men det er fremdeles mye vi ikke forstår.

Overalt, fra de enkleste livsformer til nattehimmelen, fra bevegelsene til partikler som er mindre enn atomer til galaksene i verdensaltet, blir vi stilt overfor en virkelighet som er større og dypere enn vi fatter, spesielt i lys av så lite tid vi har til å studere disse tingene her og nå.

Men når du får en evighet til å studere, vil mange brikker falle på plass.

**Hva sier disse skriftstedene om hva vi får lære når det endelig er slutt på synd og lidelse og død?**

`1 Kor 13,12.`

`1 Kor 4,5.`

Vi skal få forstand på ting som nå er skjult for oss. Og når vi ser og forstår ting som nå er så innfløkt, kan vi ikke annet enn lovprise Gud! For oss blir nøkkelen å bevare troen, ha tillit til Guds løfter, leve opp til det lyset vi har og holde ut inntil enden. Og det er godt å vite at alt makter vi i ham som gjør oss sterk (Fil 4,13).

`Hvilke spørsmål tynger deg? Hva er det som virker uforståelig? Hvordan kan det at du stoler på Gud i det du forstår, hjelpe deg med det du ennå ikke forstår?`