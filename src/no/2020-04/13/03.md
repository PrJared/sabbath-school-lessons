---
title:  En ny tilværelse
date:  21/12/2020
---

Han skal tørke bort hver tåre fra deres øyne, og døden skal ikke være mer, heller ikke sorg eller skrik eller smerte. For det som en gang var, er borte (Åp 21,4). Hva sier dette om hvor annerledes vår nye tilværelse blir, en tilværelse der død, sorg og smerte ikke finnes lenger?

En kristen snakket med en venn om evangeliets håp, løftet om evig liv i Jesus Kristus. Den andre likte ikke tanken. «Evig liv?» sa han og grøsset. «Noe så grusomt! 70–80 år her er ille nok. Hvem vil fortsette slik i all evighet? Det ville være et helvete.»

Han hadde et poeng, men han forsto ikke at løftet om evig liv ikke går ut på å videreføre det livet vi har her og nå. For hvem vil vel det? Nei, som teksten ovenfor sier: Det gamle er borte og alt er nytt.

**Hva sier disse tekstene om den nye tilværelsen?**

`2 Pet 3,10–13.`

`Åp 21,1–6.`

`Det viktige for oss er dette: Hva skal til for å få oppleve denne nye tilværelsen? Hvordan kommer vi dit? Hvordan kan vi være sikre på å få være med? Hva er det i vårt liv som kan være til hinder for at vi får det Gud har lovet oss i Jesus?`