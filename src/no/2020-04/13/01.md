---
title:  Himmel, utdanning og evig læring
date:  19/12/2020
---

### Bakgrunnsstoff
Joh 3,16, 1 Joh 5,13, 1 Tim 1,16, 1 Kor 13,12, Sak 13,6

> <p>Minnevers</p>
> Det intet øye så og intet øre hørte, det som ikke kom opp i noe menneskehjerte, det som Gud har gjort ferdig for dem som elsker ham (1 Kor 2,9).

En dikter fryktet døden og spurte hvordan man kan leve uten å vite hva som venter på andre siden av graven. Hvordan kan man forberede seg på det hinsidige hvis man ikke engang vet hva som skjer etter døden?

Bibelen forteller heldigvis om himmelen, den nye jord og hvordan vi skal lære og leve gjennom evigheten. Som vi har sett hele kvartalet, er det livet her og nå og alt det vi lærer som burde forberede oss på det «hinsidige».

Skolen kan gi oss mye god informasjon og praktisk og nyttig kunnskap. Men hva nytter det med all denne kunnskapen hvis vi går glipp av det evige liv? Denne uken skal vi se på hva inspirasjonen sier om den store høyskolen der vi skal lære og vokse gjennom evigheten. På denne skolen i det hinsidige skal vi lære ting som vi ikke engang kan forestille oss her og nå.