---
title:  Sann kristen utdanning
date:  22/11/2020
---

Det sies at en rabbi en dag så inn i de søvnige øynene til ungdommene som satt i klasserommet hans og spurte: «Elever, når vet man at natten er slutt og dagen har begynt?»

Flere av elevene rakte forsiktig opp hånden. «Rabbi» spurte en, «er det når man kan se forskjellen på et fikentre og et oliventre?»

«Nei»

En annen elev rakte opp hånden: «Rabbi, er det når du kan se forskjellen på en sau og en geit?»

Etter å ha hørt en hel del svar, sa rabbien, «Elever, en vet at natten er slutt og dagen har begynt når man kan se på et ansikt man aldri før har sett og se at den fremmede er en bror eller søster. Inntil det øyeblikket er det ennå natt, selv om det er lyse dagen.»

`Les Luk 10,30–37. Hva var poenget med historien? Og hva skal dette si oss om hva som må være en del av sann kristen opplæring?`

Som syvendedags-adventister har vi fått kunnskap om mange temaer (de dødes tilstand, sabbaten, 1844 og dommen, den store konflikten, for å nevne noen få ting) som mange fremdeles ikke forstår. Disse sannhetene er viktige, men hvilken glede har vi av dem hvis vi ikke er snille mot andre, hvis vi er fordomsfulle og lar omverdenens kulturelle og sosiale skjevheter få oss til å behandle andre som mindreverdige?

Sann kristen utdanning må føre til at vi hever oss over slik ondskap og ser andre slik Kristus ser dem, mennesker som han døde for. Han bar deres synd opp på korset og betalte en uendelig pris. Vi må løfte opp korset, og da vil vi se hva den enkelte er verd, og ideelt sett behandle dem slik de fortjener, i tråd med den verdien Gud har gitt dem. Kristen utdanning må favne dette, ellers har vi ingen rett til å kalle den «kristen».

`Hvilke fordommer preger ditt samfunn og som du som kristen må motarbeide?`