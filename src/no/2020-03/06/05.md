---
title:  Oppdage gavene dine
date:  05/08/2020
---

`Sammenlign 1 Kor 1,4–9 med 2 Kor 1,20–22. Hva sier tekstene om Guds løfter, spesielt åndelige gaver før Kristi annet komme?`

Gud lover at menigheten vil ha alle Den hellige ånds gaver rett før Herrens gjenkomst. Vi kan stole på løftene. Han har gitt Den hellige ånds vitnesbyrd i vårt hjerte for å lede hver enkelt til en forståelse av de gavene han har gitt oss. Gud gir gavene og åpenbarer dem for oss gjennom sin Ånd.

`Les Luk 11,13; Jak 1,5 og Matt 7,7. Hva vil Gud vi skal gjøre hvis vi ønsker å oppdage gavene som han har gitt oss?`

Vi får Åndens gaver når vi overgir oss til Gud og ber ham åpenbare de gavene han har gitt oss. Når hjertet tømmes for selvforherligelse og vi prioriterer å tjene Jesus, vil hans Ånd vise oss de åndelige gavene han har til oss. «Men det var først etter himmelfarten at gaven ble mottatt i fullt mål. Da ble i en særskilt forstand himmelens goder overgitt til Kristi etterfølgere. ... Gavene er allerede vår eiendom i Kristus Jesus, men om vi virkelig skal eie dem, avhenger av om vi tar imot Guds Ånd.» – _Ord som lever_ (2006), side 232 [COL 327].

Åndelige gaver (se 1 Kor 12,4–6) er egenskaper Gud gir slik at vi kan tjene ham best mulig. Tjenestene er de generelle områdene der vi kan bruke våre gaver, og aktiviteter er hendelsene som lar oss bruke gavene. Åndelige gaver kommer ikke ferdig utviklet. Når Den hellige ånd viser deg et område der du kan tjene, bør du be ham lede deg til en bestemt tjeneste der du kan bruke din gave.

`Hva er dine gaver, og enda viktigere, hvordan kan du utvikle gavene til Herrens tjeneste?`