---
title:  Ubegrensede muligheter
date:  01/08/2020
---

### Bakgrunnsstoff
1 Kor 12,12, Matt 3,16–17, 1 Kor 12,7, 1 Kor 1,4–9, Matt 25,14–30

> <p>Minnevers</p>
> Alt dette gjør den ene og samme Ånd, som deler ut sine gaver til hver enkelt slik han vil (1 Kor 12,11).

Gud kaller oss til å vitne for seg (Apg 1,8; Jes 43,10). Å vitne er ikke en spesiell åndelig gave som bare noen utvalgte har. Å vitne er vårt kall.

Bibelen bruker ulike uttrykk for å beskrive den troendes kall. Vi skal være «verdens lys», «utsendinger for Kristus» og et «kongelig presteskap» (Matt 5,14; 2 Kor 5,20; 1 Pet 2,9). Den samme Gud som kaller oss til å vitne og gjøre tjeneste, utruster oss til oppgaven. Han gir åndelige gaver til hver enkelt. Gud kaller ikke de kvalifiserte. Han kvalifiserer dem han har kalt. Akkurat som han gir frelsen gratis til alle som tror, så gir han dem også sine gaver gratis.

Når vi overgir oss til Gud og overlater livet til hans tjeneste, er mulighetene for å tjene uendelige. «Det finnes ingen grense for hvor mye den kan utrette som setter sitt eget jeg til side og slipper Den Hellige Ånd inn i sitt hjerte, for å leve et liv som er fullt og helt viet til Gud.» – _Helse og livsglede_, side 118 [MH 159].

Denne uken vil vi studere våre ubegrensede muligheter for tjeneste gjennom Den hellige ånds gave.