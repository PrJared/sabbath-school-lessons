---
title:  En tjener som Jesus
date:  15/08/2020
---

### Bakgrunnsstoff
Matt 5,13–14, Fil 2,15, Mark 12,34, Ef 4,15, Matt 4,23–25, Matt 25,31–46

> <p>Minnevers</p>
> Og da han så folkemengdene, fikk han inderlig medfølelse med dem, for de var forkomne og hjelpeløse, som sauer uten gjeter (Matt 9,36).

Jesus hadde ekte omsorg for andre. Han var mer interessert i dem enn i seg selv. Hans liv var fokusert på andre. Kjærlighet og omsorg preget hans verk. Han møtte folks fysiske, mentale og emosjonelle behov, og dermed ble de mottakelige for de åndelige sannhetene han lærte. Når han helbredet spedalske, blinde, døve og satte demonbesatte fri, ga de sultne mat, rørte det ved menneskers hjerter og forvandlet deres liv.

Når folk så hans omsorg, ble de mottakelige for de åndelige sannhetene han lærte. «Ikke noen annen metode enn den Kristus brukte vil gi virkelig suksess når det er snakk om å nå mennesker. Frelseren blandet seg med menneskene som en som ønsket at de skulle ha det godt. Han viste dem sin sympati, fylte deres behov og vant deres tillit. Så bød han dem: ‘Følg meg’.» – _Helse og livsglede_, side 104 [MH 143]. Jesus skjønte at verden trengte å se evangeliet like mye som den trengte å høre det. Et levende vitnesbyrd der en som er i Kristus, lever for andre, er et sterkt vitnesbyrd om sannheten i det vi sier og gir vitnesbyrdet troverdighet.