---
title:  Til ettertanke
date:  21/08/2020
---

«Det er mange som ikke har noen tro på Gud, og som har mistet all tillit til mennesker. Men de setter pris på hjelpsomhet og sympati. Når en som ikke bryr seg om ros og belønning fra mennesker, kommer hjem til dem og tar seg av de syke, gir mat til de sultne, kler de nakne, trøster de sørgende og forsiktig retter oppmerksomheten mot ham som har utsendt mennesker for å vise kjærlighet og omsorg – når de ser dette, vil deres hjerter bli rørt. De blir takknemlige. Troen tennes. De forstår at Gud bryr seg om dem, og de er villige til å lytte når hans ord blir åpnet.» – _Helse og livsglede_, side 106 [MH 145].

Jesu uselviske virke åpner hjerter, bryter ned fordommer og skaper mottakelighet for evangeliet. Kirken er Kristi legeme som møter behov i kjærlighet. Kristus sender oss ut i samfunnet for å gjøre en forskjell i hans navn. Vi må unngå å bli fordervet av verden, og faren er reell, og vi må lære å nå menneskene der de er og la oss bruke av Gud, som vil føre dem fra der de er og dit de bør være.

**Spørsmål til drøftelse**

`Hvorfor er Kristi medfølende tjeneste så effektiv når det gjelder å bryte ned fordommer og gjøre mennesker mottakelige for åndelig sannhet? Forsøk å forestille deg hvor mye mer effektivt vårt vitnesbyrd ville være hvis vi gjenspeilte Jesu uselviske omsorg for andre.`

`Tenk på en tid da du sa noe som kan ha vært sant, riktig, til og med nødvendig – men du sa det feil, det vil si med en dårlig tone eller holdning. Hva lærte du som kan hjelpe deg å ikke gjøre det igjen, f.eks. å vente til du roer deg ned før du snakker, eller lignende?`

`Vi vet at alle som ble helbredet eller reist opp fra de døde, døde til slutt. Hva burde det si oss om hvordan vi bør arbeide blant dem rundt oss?`

`Hva slags tjenester kan menigheten iverksette der du bor som dere ikke gjør for øyeblikket?`

`Hvordan kan vi skape åndelige muligheter for søkende mennesker gjennom våre aktiviteter?`