---
title:  'Jesu helbredelser: 2. del'
date:  19/08/2020
---

`Les Matt 4,23–25 og Matt 9,35. Hvilken tredelt tilnærming var grunnlaget for Kristi tjeneste? Hvordan møtte han folks behov, og hvilken innvirkning fikk det på deres liv?`

Jesus kombinerte undervisning, forkynnelse og helbredelse. Han delte evige prinsipper, slik at alle kunne ha mål og mening i livet. «Jeg er kommet for at dere skal ha liv og overflod» (Joh 10,10). Hans åpenbarte en overflod av nåde. Og Jesus kom for å gjøre det mulig for oss å leve liv i «overflod» nå og for alltid.

`Les Mark 1,32–39. Jesus helbredet syke og drev ut demoner hele dagen. Etter å ha tilbrakt tid i bønn neste morgen da flere nok ville se flere helbredelser, dro han til en annen by. Hvorfor helbredet han dem ikke? Se hans begrunnelse i Mark 1,38–39.`

Denne historien er viktig. Dagen etter at han helbredet mange, forlater han dem som søker ham og fremdeles har behov for helbredelse. Hans forklaring er at formålet med hans komme til verden var å forkynne evangeliet. Jesus var ikke bare en mirakelmann. Han var Guds Sønn og hadde et frelsesoppdrag. Det var ikke nok å helbrede sykdommer. Han lengtet etter at mennesker skulle motta det evige livs gave. Han forklarte hensikten med sitt komme til verden klart og tydelig: «For Menneskesønnen er kommet for å lete etter de bortkomne og berge dem» (Luk 19,10). Hver helbredelse var en anledning til å åpenbare Guds karakter, lindre lidelse og gi en mulighet til evig liv.

`Kan man leve det livet i «overflod» som Jesus tilbyr hvis man er fattig eller syk? Tilbød Jesus noe mer enn fysisk helbredelse? Hvordan kan vi rent praktisk føre mennesker til åndelige sannheter mens vi tar oss av deres fysiske og emosjonelle behov?`