---
title:  Til ettertanke
date:  28/08/2020
---

«I Kristus finner vi hyrdens omsorg, en fars og en mors hengivenhet og den medfølende frelsers grenseløse nåde. Han tilbyr sine velsignelser på den mest innbydende måte. Det er ikke nok for ham bare å kunngjøre dette. Han tilbyr sine velsignelser på den mest tiltrekkende måte for å vekke et ønske om å få del i dem. Slik skal hans tjenere fremholde den store og rike herlighet som Gud tilbyr i sin «usigelige gave».

Kristi underfulle kjærlighet vil smelte og overvinne hjertene der hvor en oppramsing av læresetninger ikke ville utrette noe som helst. ‘Trøst, ja, trøst mitt folk! sier deres Gud.’ ‘Stig opp på et høyt fjell, du Sions gledesbud! Rop høyt med kraftig røst, Jerusalems gledesbud! Rop høyt, og vær ikke redd! Si til byene i Juda: ‘Se, der er deres Gud!’ ... Som hyrden skal han gjete sin hjord og samle lammene i sine armer. Han skal bære dem ved barmen og lede deres mødre varsomt.’» – _Alfa og Omega_, bind 5, side 372–374 [DA 826].

**Spørsmål til drøftelse**

`Det er trist, men noen får det bedre med seg selv når de påpeker andres feil. Hvordan kan vi være sikre på at vi ikke gjør det samme?`

`Se på dette scenarioet: En venn har kommet tilbake fra en begravelse og sier: «Jeg er så glad at tanten min er oppe i himmelen og ser ned på meg. Det føles så godt.» Hvordan vil du svare i lys av de prinsippene vi studerte denne uken? Uansett hvor viktig de dødes tilstand er: Hvorfor er ikke dette riktig tidspunkt å gi dette mennesket et bibelstudium om emnet?`

`Snakk om følgende uttalelse i lys av vårt vitnesbyrd til andre: «Når vi dveler ved andres feil, forvandles vi etter det samme bildet. Men ved å beskue Jesus og tale om hans kjærlighet og fullkomne karakter forvandles vi etter hans bilde. Ved å grunne på det opphøyde idealet han har stilt for oss, løftes vi opp i en renere og helligere sfære, opp til Gud. Når vi blir der, så utgår det fra oss et lys som bestråler alle vi kommer i kontakt med.» – _Evangeliets tjenere_, side 353 [GW 479].`