---
title:  Til ettertanke
date:  10/07/2020
---

Les «Nesten overtalt» i Alfa og Omega, bind 6, side 295–298 [AA 433–438].

Kjernen i kristenlivet er et forhold til Jesus som er så rikt at vi gjerne deler det. Enda så viktig det er å ha den rette lære, kan det ikke erstatte et liv som er forvandlet av nåde og kjærlighet. «Frelseren visste at selv de mest logiske argumenter ikke smelter harde hjerter eller bryter gjennom verdslighetens og selviskhetens skall. Han forstod at det var nødvendig for disiplene å motta Den hellige ånd som en gave fra himmelen, og at evangeliet kan ha framgang bare når et livgivende fellesskap med ham som er veien, sannheten og livet, har fått varme hjertet og gjøre leppene veltalende.» – _Alfa og Omega_, bind 6, side 25 [AA 31]. «Kristi underfulle kjærlighet vil smelte og overvinne hjertene der hvor en oppramsing av læresetninger ikke ville utrette noe som helst.» – _Alfa og Omega_, bind 5, side 374 [DA 826].

Det er noen som tror at det å gi sitt personlige vitnesbyrd handler om å prøve å overbevise andre om sannhetene de har funnet i Guds ord. Det er viktig å dele sannhetene i Ordet når det passer seg slik, men vårt personlige vitnesbyrd har mer å gjøre med friheten fra skyld og den fred, nåde, tilgivelse, styrke, håp og glede vi har funnet i det evige livs gave som Jesus gir oss.

**Spørsmål til drøftelse**

`Hvorfor tror du vårt personlige vitnesbyrd er så viktig når det gjelder å påvirke andre? Hvordan har deres vitnesbyrd påvirket deg og ditt liv?`

`Snakk om svaret på onsdagens siste spørsmål. Hvorfor er en daglig erfaring med Gud så viktig, ikke bare for vårt vitnesbyrd, men også for vår tro?`

`Selvfølgelig kan et tydelig vitnesbyrd ha stor virkning. Men hvorfor er et gudfryktig liv en viktig del av vårt vitnesbyrd?`

`Del ditt personlige vitnesbyrd med klassen. Husk at du deler det Jesus har gjort for deg og hva han betyr for deg i dag. Hvilken forskjell gjør Jesus i livet ditt?`