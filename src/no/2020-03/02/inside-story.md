---
title:  Misjonsfortelling
date:  10/07/2020
---

#### Lett å lære å lese

_S.E. Joe Seeyah (66), Liberia_

Joe Konon Seeya i landsbyen Seeyah i Liberia kunne ikke lese. Han jobbet på familiens risgård til han giftet seg, fikk ni barn og fortsette å arbeide der. Det var ikke behov for å lese.

En dag kom adventisten Willie Helbig til landsbyen. Han underviste dem fra Bibelen, og etter en måned ble 50 voksne døpt. Nå var det deres tur til å utbre evangeliet, men Joe kunne ikke lese.

"Jeg kan ikke undervise fra Bibelen," sa Joe. Willie fikk Joe og fem andre til å komme til bibelkurs. Joe så på de andre. Ingen av dem kunne lese.

Willie ga alle en ny bibel og viste dem hvor de fant viktige vers. Han leste dem høyt og forklarte hvert ord. Joe ba. Han visste ikke hvordan han skulle huske versene. Han ville fortelle andre om Jesu annet komme, men visste ikke hvordan. Hver dag møttes de med Willie, og hver dag ba Joe om Åndens velsignelse.

En dag da Wille veiledet dem, fant Joe versene selv. Og han kunne følge med i sin egen bibel. Han kikket på vennene. De klarte det også. De reiste seg og begynte å lese høyt fra Bibelen for evangelisten.

Hjemme prøvde Joe å lese en annen bok. Han forsto ikke et ord. Men med Bibelen var det ikke noe problem. I 1937 ble Joe forstander i den første SDA-kirken som betjente landsbyen og nabolandsbyen. Han hadde ingen skolegang, men underviste og talte fra Bibelen i den nye kirken. Joe døde i 2003, omtrent 90 år gammel.

En del av offeret 13. sabbat går til å bygge en K-6-skole i Buchanan i Liberia. Den skal erstatte den gamle skolen som ble ødelagt i borgerkrigen. Buchanan ligger ikke langt fra landsbyen Seeyah.

Landsbyen Seeyah er oppkalt etter Joes familie. Du kan se Joe på YouTube: bit.ly/Joe-Seeyah