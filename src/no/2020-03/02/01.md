---
title:  'Gode vitner: Vitnesbyrdets kraft'
date:  04/07/2020
---

### Bakgrunnsstoff
Mark 5,15–20, Mark 16,1–11, Apg 4,1–20, 1 Joh 1,1–3, Gal 2,20, Apg 26,1–32

> <p>Minnevers</p>
> Men vi kan ikke la være å tale om det vi har sett og hørt (Apg 4,20).

Det er en uvanlig kraft i et personlig vitnesbyrd. Når hjertet varmes av Kristi kjærlighet og vi blir forandret ved hans nåde, har vi noe å si om ham. Det er én ting å dele det Jesus har gjort for andre. Det er noe annet å dele det han har gjort for oss selv.

Det er vanskelig å argumentere mot en personlig erfaring. Folk kan stille spørsmål ved din teologi eller din tekstforståelse eller spotte troen generelt. Men når du kan si: «En gang hadde jeg ikke håp, men nå har jeg håp; jeg var full av skyldfølelse, men nå har jeg fred; jeg manglet et mål, men nå har jeg et mål,» blir selv skeptikere berørt av evangeliets kraft.

Noen opplever plutselige, dramatiske omvendelser, slik som Paulus på veien til Damaskus, men omvendelsen skjer oftere etter som en person ser Jesu betydning klarere og blir takknemlig for hans nåde og den frelsen han tilbyr. Kristus gir livet nytt fokus. Det er dette vitnesbyrdet verden trenger.