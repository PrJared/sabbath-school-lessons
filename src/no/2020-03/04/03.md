---
title:  'Jesus: Forbønnens mester'
date:  20/07/2020
---

`Les Luk 3,21; Luk 5,16 og Luk 9,18. Hva sier tekstene om forholdet mellom Jesu bønneliv og hans liv blant menneskene?`

Jesus hadde stadig samfunn med sin Far. Da han ble døpt og startet sitt messianske virke, ba han om styrke til å utføre oppdraget. Den hellige ånd ga ham kraft til å gjøre Faderens vilje og fullføre oppgaven. Enten det var å mette fem tusen, helbrede en spedalsk eller drive ut onde ånder visste Jesus at bønn er et mektig våpen mot mørkemaktene. Bønn forbinder vår svakhet med Guds allmakt. Det løfter oss opp mot Gud, som kan røre ved hjertet til dem vi ber for.

`Les Luk 22,31–34 og Hebr 7,25. Hvilket løfte ga Jesus Peter foran fristelsene han ville møte i nær fremtid? Hvilket løfte har vi når vi møter fristelser?`

De fremste representanter for Guds rike er menn og kvinner som ber. Jesus ba for Peter. Han beroliget Peter med at han ba for ham da fristelsen var størst. Satan forsto hva Peter kunne utrette for Guds rike. Han ville gjøre alt for å ødelegge Peters innflytelse. Men gjennom alle fristelsene hans ba Jesus for Peter, og hans bønner ble hørt. Det er spennende å vite at frelseren også ber for oss. Han ber oss bli med i dette forbønnsarbeidet og nevne andre med navn for Guds trone.

Vår utholdenhet i bønn viser at vi vet vi er helt avhengige av Gud for å nå den vi ber for.

`Hvem ber du for nå? Hvorfor er det viktig aldri å gi opp selv om situasjonen ser vanskelig ut?`