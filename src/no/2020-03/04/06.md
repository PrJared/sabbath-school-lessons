---
title:  Bønnefokus
date:  23/07/2020
---

Hele Bibelen vektlegger konkrete bønner. Bønn er ikke en vag sjelens lengsel. Den gir Gud konkrete forespørsler. Jesus ba spesielt for disiplene sine. Paulus ba veldig konkret for de kristne i Efesos, Filippi og Kolossæ. Han ba for de unge kollegene Timoteus, Titus og Johannes Markus.

`Les 1 Sam 12,22–24 Hva sier dette avsnittet? Hva sier det om forbønn?`

Samuel understreker behovet for forbønn. Han bruker sterke ord og roper: «Og jeg, aldri skal jeg gjøre en slik synd mot Herren at jeg holder opp å be for dere» (1 Sam 12,23). Det er vår oppgave å be for dem som ikke kjenner Jesus.

`Les 1 Joh 5,14–16. Hva skjer når vi går i forbønn for andre?`

Når vi ber for andre, blir vi en kanal Guds velsignelse kan strømme gjennom. Han øser ut livets vann fra himmelens trone gjennom oss. Satans engler skjelver ved lyden av alvorlig forbønn. «Satan kan ikke tåle at det blir gjort henvendelser til hans mektige motpart, for han frykter og skjelver for hans kraft og majestet. Ved lyden av brennende bønn skjelver hele Satans hærskare.» – _Testimonies for the Church_, bind 1, side 346. Bønn forbinder oss med kilden til Guds kraft i kampen om fortapte sjeler.

`Les Matt 18,18–19. Hva har dette med forbønn å gjøre, og hvordan oppmuntrer teksten oss til å be sammen med andre for at de som ikke kjenner Herren, skal bli frelst?`