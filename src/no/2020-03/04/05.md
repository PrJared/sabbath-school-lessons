---
title:  Usynlige krefter
date:  22/07/2020
---

Forbønn er et mektig våpen i kampen mellom godt og ondt. En av de klareste åpenbaringene av denne kampen er i Dan 10.

Du husker at profeten Jeremia sa at jødene skulle være underlagt babylonerne i 70 år. På slutten av Daniels liv nærmet perioden seg slutten. Daniel var urolig. Han så lite som tydet på at Jeremias ord ville bli oppfylt. Folket var fremdeles i fangenskap. Babylon ble slått av mederne og perserne, men jødene var fortsatt fanger. Daniel fastet og ba i tre uker. Han ba for sitt folk. Etter de tre ukene kom en engel til ham.

`Les Dan 10,10–14. Når ble Daniels bønner hørt, og hva hindret dem midlertidig?`

Teksten er fascinerende. For å forstå den fullt ut, vil vi identifisere noen av karakterene. Hvem er fyrsten over Perserriket? Helt klart ikke Kyros. Han er kongen av Perserriket. Det er sannsynlig at «fyrsten over Perserriket» er Satan. Jesus kalte ham «denne verdens fyrste» eller «verdens fyrste» (Joh 12,31; Joh 14,30). Paulus kalte ham «herskeren i himmelrommet» (Ef 2,2). Hvis prinsen av Persia er Satan, hvem er da Mikael? Uttrykket Mikael brukes fem ganger i Bibelen (Åp 12,7; Jud 9; Dan 10,13; Dan 10,21 og Dan 12,1). Mikael (som betyr «Hvem er som Gud») er et annet uttrykk for Jesus som sjefen for alle englene i direkte kamp med Satan. Kristus er Guds evige, allmektige Sønn. En av hans funksjoner som sjef for englene er å beseire og til slutt ødelegge Satan.

Dan 10 trekker forhenget til side og viser oss kampen mellom godt og ondt. Mens Daniel ber, kommer Mikael, eller Jesus, ned fra himmelen for å slå tilbake helvetes styrker. Vi ser det kanskje ikke, men Jesus svarer også forbønnene våre. Han er en mektig frelser. Ikke en eneste av bønnene våre går upåaktet hen.

`Hvordan utspiller den store konflikten seg i ditt liv? Hva burde dette si deg om den veien du bør gå?`