---
title:  Paulus’ forbønner
date:  21/07/2020
---

Forbønn er bibelsk. Paulus ba for de nyomvendte i menighetene som han opprettet. Han trodde at noe skjedde når han ba som ikke ville skje hvis han ikke ba. Han visste at de kunne stå sammen når de ba for hverandre, selv om de var på ulike steder.

`Les Ef 1,15–21. Nedenfor kan du skrive opp de ulike tingene Paulus ba om for efeserne. Hva ba han konkret om at Gud måtte gi dem?`

Merk deg Paulus’ bønn for de troende i Efesos. Han ba om at Gud ville gi dem visdom og åndelig forstand, opplyse deres sinn med guddommelig sannhet og gi dem håp om evig liv. Han ba også om at de måtte få oppleve Guds kraft i livet. Gud er så mektig at han reiste Jesus fra de døde, grunnlaget for deres håp om evig liv i ham. De kristne i Efesos må ha blitt oppmuntret fordi de visste både at Paulus ba for dem og hva han ba om.

`Les Fil 1,3–11 og legg merke til tonen i bønnen. Hvordan ville du ta det hvis du tilhørte menigheten og fikk et slikt brev fra Paulus der han ikke bare fortalte at han ba for deg, men hva han ba om. Hvorfor? Hvilke løfter finner vi? Og hvilke formaninger finner vi også?`

Dette er noen av de mest oppmuntrende versene i Bibelen. De er fylt med løfter og oppfordringer om å bli fylt med kjærlighet og kunnskap og forstand til ære for Gud.