---
title:  Til ettertanke
date:  24/07/2020
---

Les «Bønnens velsignelse» i _Veien til Kristus_, side 109–124 [SC 93–105], «Work for Church Members» side 19–24 i _Testimonies for the Church_, bind 7.

Når vi ber for andre, bruker Gud alle himmelens ressurser for å forvandle menneskeliv. Når våre bønner stiger opp til hans trone, trer englene i aksjon på hans kommando. «Tjenende engler venter ved tronen for å etterkomme Jesu Kristi oppdrag om å besvare enhver bønn som blir båret frem i alvorlig, levende tro.» – _På fast grunn_, 2. bok, side 378 [2SM 377]. Vi har løftet om at ingen bønn går tapt, ingen blir glemt. De er lagret i himmelen og besvares på det tidspunktet og stedet som han vet er best. «Troens bønn går aldri tapt, men det er formastelig å hevde at den alltid blir besvart slik vi har forventet.» – _Testimonies for the Church_, bind 1, side 231. Dette er en stor oppmuntring når vi ber for ektefeller og andre som ikke kjenner Jesus. Ingen oppriktig bønn går tapt. Vi ser kanskje ikke alltid svaret i dem vi ber for, men Gud arbeider med hjertene på måter vi først får se i evigheten.

**Spørsmål til drøftelse**

`Les Fil 1,19; Kol 4,2–3 og 2 Tess 3,1–2. Hvilken visshet hadde fangen Paulus takket være filippernes bønner? Hva ba han kolosserne og tessalonikerne om å be for på hans vegne? Hva har disse bønneønskene å gjøre med det å vinne mennesker for Kristus?`

`Husk at den store konflikten danner bakteppet for den verden vi lever i. Hvordan kan kunnskapen om denne konflikten hjelpe deg å innse betydningen av bønn? Ja, Jesus har vunnet krigen, og vi vet at han vinner til slutt. Men hvorfor er det viktig at vi ber og gjør alt vi kan for å være tro mot ham og arbeide for andres frelse?`

`Hva er noen av hindringene for et mer effektivt forbønnsliv? Hvilke unnskyldninger bruker du (hvis du gjør det) for å slippe å be mer for andre som trenger det?`