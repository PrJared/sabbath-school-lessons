---
title:  Et spennende engasjement
date:  29/08/2020
---

### Bakgrunnsstoff
1 Mos 1,1–2, 1 Mos 1,26, 2 Mos 18,21–25, 1 Kor 12,12–25, Apg 16,11–15, Apg 16,40, Apg 4,31, Apg 12,12

> <p>Minnevers</p>
> Da sa han til disiplene sine: «Høsten er stor, men arbeiderne få. Be derfor høstens herre sende ut arbeidere for å høste inn grøden hans.» (Matt 9,37–38).

Noen har sagt: «Mange gir styrke.» På en måte er det sant. Har du lagt merke til at du er mye mer motivert når du trener sammen med en gruppe enn hvis du må trene alene hver dag? Mange benytter helsestudioer og andre treningsfasiliteter fordi de tror de vil trene mer og trives bedre hvis de trener sammen med andre mennesker. Gud har skapt oss til fellesskap. Vi er sosiale skapninger, og som det er med trening, er det også med mye annet i livet: Vi gjør det bedre hvis vi har et sosialt nettverk. Dette gjelder også i åndelige saker.

I hele Bibelen blir smågrupper trukket fram som en av Guds metoder for å styrke vår tro, øke kjennskapet til hans ord, utdype bønnelivet og utruste oss til å vitne. Faderen, Sønnen og Den hellige ånd deltok i en smågruppevirksomhet. Moses var en smågruppeleder. Jesus startet sin lille disippelgruppe, og Paulus reiste gjennom Romerriket med sin lille gruppe evangelister.

Denne uken vil vi fokusere på det bibelske grunnlaget for smågrupper, og du vil oppdage en spennende måte å bli involvert på.