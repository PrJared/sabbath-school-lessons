---
title:  'Smågrupper: Guds idé først'
date:  30/08/2020
---

`Les 1 Mos 1,1–2; 1 Mos 1,26; Hebr 1,1–2 og Ef 3,8–9. Hvordan åpenbarer disse versene guddommenes enhet?`

Faderen, Sønnen og Den hellige ånd var sammen om skapelsen. De hadde ulike oppgaver, men arbeidet sammen i en udelelig enhet. Faderen var den store arkitekten. Han gjennomførte sine planer gjennom Jesus, som den aktive i skaperverket sammen med Den hellige ånds kraft. En så sterk overnaturlig handling er utenfor vår fatteevne. Det vi kan forstå, er ikke bare at den skapte verden er en realitet, men at Gud selv hadde skapt det hele (se Rom 1,18–20).

Smågrupper var Guds idé først. Man må være varsom med sammenligninger på grunn av de mange mystiske sidene ved Gud, så la oss si det omtrentlig at Faderen, Sønnen og Den hellige ånd utgjorde den første «smågruppen» i frelseshistorien. De deltok sammen i skapelsen av menneskene og deretter i deres frelse etter fallet.

`Sammenlign Joh 10,17–18 med Rom 8,11 og 1 Kor 15,15. Hvordan viser Kristi oppstandelse at Faderen, Sønnen og Den hellige ånd utgjør en enhet i frelsesplanen?`

Faderen, Sønnen og Den hellige ånd står sammen i en «smågruppe» der formålet er å frelse menneskeheten. «Frelsesplanen hadde sin plass i de eviges råd fra all evighet.» – _Fundamentals of Christian Education_, side 186. Ingenting er viktigere for Gud enn å frelse så mange som mulig (1 Tim 2,4; 2 Pet 3,9). Smågrupper kan ha flere formål som vi vil studere denne uken, men det overordnede formålet er å vinne fortapte sjeler for Jesus. Det vil si at vi ved å arbeide i små grupper kan hjelpe ikke bare oss selv, men også andre. Det vil igjen si at det endelige målet for våre smågrupper bør være sjelevinnende.

`Husk mysteriet som er Guds enhet. Det er vanskelig å forstå, det. Likevel kan vi tro på og stole på det vi ikke fullt ut forstår, ikke sant? Hvorfor er det så viktig at vi følger dette prinsippet i vår tro?`