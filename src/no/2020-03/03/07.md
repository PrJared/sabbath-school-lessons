---
title:  Til ettertanke
date:  17/07/2020
---

Les «Evangeliet til Samaria» i Alfa og Omega, bind 6, side 74–79 [AA 103–111].

Rundt oss er det mennesker som søker etter det evige. «Høsten er stor, men arbeiderne få» (Matt 9,37). Problemet var ikke høsten. Jesus så en rik høst der disiplene så motstand. Hva var hans løsning på problemet? «Be derfor høstens herre sende ut arbeidere for å høste inn grøden hans» (Matt 9,38). Løsningen er å be Gud sende deg.

Hvorfor ikke be denne bønnen? «Herre, jeg er villig til å bli brukt for ditt rike. Åpne øynene mine slik at jeg kan se de mulighetene du gir meg. Lær meg å se menneskene rundt meg. Hjelp meg å snakke om håp og oppmuntring og dele din kjærlighet og sannhet med dem jeg kommer i kontakt med.» Hvis du ber denne bønnen, vil Gud gjøre store ting.

**Spørsmål til drøftelse**

`Hvis du har vært med og ført andre til Jesus, vet du det at det er ikke alltid like lett. Ja, selvfølgelig er det bare Gud som kan omvende hjerter, men han bruker oss i den prosessen. Å arbeide for andre tar tid, krefter, tålmodighet og kjærlighet fra Gud. Hva kan du gjøre så du får den frihet fra deg selv som skal til for å være et godt vitne for Kristus?`

`Hvem har du kontakt med som ikke kjenner Gud? Hva har du gjort, eller gjør eller bør gjøre for å vitne for dem?`

`Tenk på Saulus fra Tarsus, en mann som ingen forventet skulle bli omvendt! Men vi vet hva som skjedde. Hva burde dette si oss om faren ved å dømme etter egne antakelser?`

`Tenk på historien om Saulus. Hva da med en tekst som Matt 7,6: «Gi ikke hundene det hellige, og kast ikke perler til svin. De vil bare trampe dem ned, vende seg mot dere og rive dere i stykker»?`