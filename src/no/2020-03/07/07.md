---
title:  Til ettertanke
date:  14/08/2020
---

Les «Kunnskap om Gud» i _Veien til Kristus_, side 99–108 [SC 85–92]; «Bible Readings With Families» side 192–193 i _Gospel Workers_ og «Bible Work Techniques» side 481–486 i _Evangelism_.

Gud arbeider med hjerter rundt oss. Hvis vi har åndelig skjønn til å se hvor han allerede arbeider, vil vi finne muligheter til å dele hans Ord med andre. Når Gud forbereder hjertets grobunn, har vi muligheten til å så evangeliets frø. Den hellige ånd forberedte grobunnen hos Nikodemus, kvinnen ved brønnen, kvinnen med blødninger, røveren på korset, den romerske offiseren og mange andre på å motta hans ord før Jesus traff dem. Gjennom omstendighetene i deres liv og Den hellige ånds tilskyndelser var de klar til å ta imot Jesu budskap.

Vi nøler kanskje med å spørre folk om vi kan få be med dem, dele et bibelløfte eller gi dem noe å lese. Men ofte når vi føler oss tilskyndet til å dele vår tro med andre, er det fordi Den hellige ånd som har tilskyndet oss, allerede har tilskyndet denne personen til å ta imot vitnesbyrdet.

**Spørsmål til drøftelse**

`Tenk deg at noen kom til deg og følte stor skyld over noe og trengte Guds tilgivelse. Hva ville du si, og hvilke bibeltekster ville du dele? Hva har du opplevd av skyldfølelse og Guds kraft til å tilgi?`

`Noen ganger fører Gud mennesker inn i vårt liv fordi han vil at de skal kjenne hans sannhet. Hvordan kan vi bli oppmerksomme på Guds ledelse?`

`Snakk mer om Guds kraft og Guds ord slik det er åpenbart i skapelsesberetningen og i selve skapelsen. Det er vanskelig å fatte universet fordi det er så stort. Og tenk så på at Gud som skapte det, må være enda større enn det han skapte. Hvordan kan vi finne trøst i å vite at den Gud vi tjener, er så mektig? Og han er ikke bare mektig, han elsker oss også. Hvilket håp kan det gi oss når vi vet dette om Gud? Og hvordan kan denne kunnskapen gjøre oss til bedre vitner for andre?`