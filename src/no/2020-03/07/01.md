---
title:  Del ordet
date:  08/08/2020
---

### Bakgrunnsstoff
Sal 119,105, Jer 23,29, Hebr 1,1–3, 2 Tim 3,14–17, 1 Joh 1,7–9, Fork 3,1, 2 Tim 4,2

> <p>Minnevers</p>
> Slik er mitt ord som går ut av min munn: Det vender ikke tomt tilbake til meg, men gjør det jeg vil og fullfører det jeg sender det til (Jes 55,11).

Når vi vitner, snakker vi om Jesus. Men hva ville vi ha visst om Jesus uten Bibelen? Hvor mye ville vi faktisk vite om den store konflikten, Guds kjærlighet, Jesu fødsel, liv, tjeneste, død, oppstandelse og gjenkomst hvis vi ikke hadde hatt Skriften?

Naturen åpenbarer Guds majestet og kraft, men ikke frelsesplanen. Jesus, «det sanne lys, som lyser for hvert menneske, kom nå til verden» (Joh 1,9). Uten Guds ord til å forklare guddommelig sannhet, er Den hellige ånds åpenbaring til oss begrenset. Guds skrevne ord er den klareste åpenbaringen av Jesus, det levende ordet.

De religiøse lederne studerte Guds ord, men gikk glipp av dets primære budskap. Jesus sa: «Dere gransker skriftene, for dere mener at dere har evig liv i dem – men det er de som vitner om meg!» (Joh 5,39). Rett forstått gjenspeiler Bibelens lære skjønnheten i Jesu karakter. Når vi deler Guds ord, er vårt primære mål ikke å bevise at vi har rett og at den andre tar feil; det er å åpenbare Jesus i alt vi deler med vår neste.