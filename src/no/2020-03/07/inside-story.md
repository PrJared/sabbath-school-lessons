---
title:  Misjonsfortelling
date:  14/08/2020
---

#### Bønn og forfølgelse

_Maimouna Bangoura (29), Guinea_

Da adventisten banket på hos oss, nektet jeg å ta imot brosjyren hans og gikk inn, men min mann, Alpha, pratet med ham. Jeg ville ikke vite om kristendommen. Det var tid for min aftenbønn, men jeg klarte ikke å konsentrere meg. Jeg hørte adventisten spørre min mann om han hadde noe bønneønske.

"Jeg trenger arbeid, og min kone har et vanskelig svangerskap. Be for henne." Dermed marsjerte jeg ut og fortalte noe ikke engang Alpha visste: Ved siste sykehusbesøk hadde legen sagt at babyen ikke levde lenger. Den var i meg, men død. Alpha var rystet. "Kan du ikke be for meg," sa jeg til adventisten. "Herre, hvis babyen skal komme, så gi henne barnet. Men hvis ikke, så la din vilje skje," ba han. Han plukket opp brosjyren og skrev navnet Tranqulle Fassinadouno og mobilnummeret sitt på den. Han ga det til Alpha og sa: "Kanskje vil din kone lese det for deg en dag."

Da han gikk, rev jeg i stykker brosjyren og kastet den. Bønnen var god, men jeg ville ikke vite av kristendommen hans.

Den natten sov jeg godt for første gang på lenge. Smerten og blødningen ga seg. På sykehuset sa de at legen hadde tatt feil. Jeg var ikke gravid.

Så ble min sønn Anthony syk. Medisinene hjalp ikke. Jeg kom til å tenke på Tranqulle. Hvorfor hadde jeg kastet brosjyren med telefonnummeret hans på?

Dagen etter banket noen på døren. Det var Tranqulle. "Så godt at du kom," sa jeg. "Kan du be for gutten min?" Tranqulle ba, og gutten ble frisk samme ettermiddag.

Alpha og jeg var forundret. Etter en måned gikk vi i kirken. Jeg ble grepet av prekenen og fortsatte å gå. Men Alpha kom bare to sabbater. Vennene hans sa at han kom til å bli gal av å gå der. Han ville ikke at jeg skulle gå, men jeg gikk. Så han slo meg. En gang slo han så hardt at jeg måtte på sykehus. Men jeg fortsatte å gå i kirken.

Alpha slår meg fremdeles. Hver gang jeg åpner munnen, slår han. Vi deler ikke seng lenger, og han nekter å hjelpe guttene våre økonomisk. Jeg ber for ham hver dag. Jeg har fred i sinnet fordi jeg har Jesus. Kan dere be for meg? Herren vil gi oss seier. En dag blir min mann kristen. Be.

En del av offeret 13. sabbat vil bidra til å bygge Kobaya Academy, en K-12-skole for Maimounas gutter og andre barn i Conakry i Guinea. Takk for at du ber for Maimouna og arbeidet i Guinea.

Du kan se Maimouna på YouTube: bit.ly/Maimouna-Bangoura