---
title:  Misjonsfortelling
date:  18/09/2020
---

#### Morderisk mor

_Maria (29), Guinea_

Mor ble rasende da fetter Hamadou sa Maria hadde en bibel. Hun oppsøkte Maria og sa: "Hvor er Bibelen?" "På soverommet," sa Maria. Mor lette uten å finne den. Maria kikket inn. Den lå lett synlig på et bord.

Neste sabbat gikk Maria i Adventistkirken, men Mor skjønte ikke hvorfor hun ikke var på jobb. "Hvor har du vært?" "I kirken. Jeg kan ikke arbeide på lørdager heretter." Maria visste ikke at familiens religion lærte at det var rosverdig å drepe en som ble kristen. Fra da av slo Mor henne. Da det ikke hjalp, stengte hun Marias bankkontoer. Mor sa det var adventistene som stjal pengene.

Nå ringte hun Marias mann, en polygamist som bodde i Tyskland med sin andre kone. Han sa: "Velg mellom meg og denne guden din, Jesus," sa han. Maria svarte: "Kan du fornekte din Gud på grunn av meg?" "Aldri," sa han. "Så hvorfor ber du meg velge mellom deg og Jesus?" sa hun. Etter dette tok han ikke telefonen når hun ringte.

Nå sa Mor: "Datter, siden du ikke vil høre etter, må jeg drepe deg." Noen dager senere kom hun og laget en herlig stuing med gift i. Maria satte den på bordet, men ville bade først. Mor gikk. Mens Maria badet, kom en fremmed katt inn og veltet gryten. Maria har ingen katt. Den kvelden ringte Mor for å høre hvordan hun hadde det. "Fint, takk," sa Maria. Mors forbauselse var tydelig.

Noen dager senere helte Hamadou gift i Marias vannflaske. Hun fikk store magesmerter. Hamadou så det og sa hva han hadde gjort. "Heksedoktoren ba meg ha medisin i flasken for å rense kroppen din." Maria ringte til Jacob Gbale, Adventistkirkens leder i landet, og ba ham be. Han kom og ga henne fem trekulltabletter. Etter en halv time kastet hun opp.

Den kvelden ringte heksedoktoren for å høre hvordan hun hadde det. Han ble forskrekket da hun svarte.

Nå sendte Mor en annen fetter som kom med to venner og en giftsprøyte. Han sendte hushjelpen ut et ærend, satte sprøyten i Marias venstre arm og stakk av. Hushjelpen var ikke kommet langt før hun kom på at hun hadde glemt telefonen. Hun fant Maria bevisstløs på gulvet og så sprøyten. Hun ringte pastor Jacob, som tok Maria med til kirkens hovedkvarter og ba for henne. Hun kastet opp og kom seg.

Maria er sikker på at Jesus beskytter sine. "Han kan løse en krise fordi han kjenner krisene før de skjer," sa hun.

En del av offeret 13. sabbat skal gå til å bygge Kobaya Academy, en K-12-skole i Conakry i Guinea.

Misjonsnytt avslører ikke Marias eller Hamadous virkelige navn av hensyn til hennes sikkerhet. Bildet viser henne sammen med Jacob Gbale, formann for Adventistkirken i Guinea.