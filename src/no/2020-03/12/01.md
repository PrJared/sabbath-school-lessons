---
title:  Et budskap som er verdt å dele
date:  12/09/2020
---

### Bakgrunnsstoff
2 Pet 1,12, 2 Pet 1,16–21, Åp 19,11–18, Åp 14,14–20, Fork 12,13–14, Åp 14,6–12

> <p>Minnevers</p>
> Og jeg så enda en engel, som fløy høyt oppe under himmelhvelvet. Han hadde et evig evangelium å forkynne for dem som bor på jorden, for alle nasjoner og stammer, tungemål og folk. Han ropte med høy røst: «Frykt Gud og gi ham æren! For nå er timen kommet da han skal holde dom. Tilbe ham som skapte himmelen og jorden, hav og kilder!» (Åp 14,6–7).

Kristi soningsdød gjaldt alle som noen gang har levd. Derfor taler evangeliet til alle uansett språkgruppe, kultur og bakgrunn. Det bygger bro over etniske skillelinjer. Det er nyheten at Jesus i sitt liv, sin død og oppstandelse har seiret over helvete og mørkemaktene. Evangeliet handler om Jesus. Han døde for oss og lever for oss. Han kom en gang for å frelse oss fra syndens straff og makt, og han kommer tilbake for å frelse oss fra synden som omslutter oss. Han døde den døden vi fortjener, slik at vi kan få leve det livet han fortjener. I Kristus blir vi rettferdiggjort, helliggjort og en dag herliggjort.

Bibelen fokuserer på Jesu første og annet komme. Han kom en gang for å kjøpe oss fri, og kommer tilbake for å ta med seg dem han har kjøpt fri. Bibelens siste bok ble skrevet for å forberede verden på Jesu gjenkomst. Det er et budskap for vår tid. Denne uken skal vi studere Åpenbaringens relevans i det 21. århundre. Sammen vil vi gjenoppdage Jesu appell til menigheten om å dele dette endetidsbudskapet.