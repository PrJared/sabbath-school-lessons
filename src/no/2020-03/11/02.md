---
title:  'Jesus: Grunnlaget for vårt vitnesbyrd'
date:  06/09/2020
---

Alle kristne har noe å fortelle om hva Jesus har gjort for oss.

**Les Ef 2,1–10. Hvordan var vi før vi lærte Jesus å kjenne? Hva har vi etter at vi har tatt imot Jesus?**

`a. Før vi lærte Jesus å kjenne (Ef 2,1–3)..`

`b. Etter at vi lærte Jesus å kjenne (Ef 2,4–10)..`

For en forandring! Før vi lærte Jesus å kjenne, var vi «døde på grunn av misgjerningene og syndene» våre, vi levde «på den nåværende verdens vis», vi «fulgte lystene i vårt eget kjøtt og blod» og «var av naturen vredens barn». Kort og godt: Før vi lærte Jesus å kjenne, vandret vi gjennom livet, fortapt og uten et mål.

Vi har kanskje opplevd det som så ut som lykke, men det var en sjelens angst og et uoppfylt formål i vårt liv. Det å komme til Kristus og oppleve hans kjærlighet gjorde forskjellen. Når vi er i Kristus, er vi virkelig «levende». Fordi han er rik på nåde og barmhjertighet mot oss, er vi frelst. Han har «reist oss opp fra døden sammen med ham og satt oss i himmelen med ham. Slik ville han i de kommende tider vise hvor overstrømmende rik han er på nåde, og hvor god han er mot oss i Kristus Jesus.» I Kristus har livet fått ny mening. «I ham var liv, og livet var menneskenes lys» (Joh 1,4).

`Les Ef 2,10. Hvor viktige er gode gjerninger for troen? Hvordan forstår vi denne ideen i lys av frelse ved tro uten lovgjerninger? (Rom 3,28).`

`Hvordan har livet ditt forandret seg på grunn av Kristus, en endring som kanskje kan hjelpe en annen å bli kjent med Jesus?`