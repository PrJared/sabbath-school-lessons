---
title:  Misjonsfortelling
date:  25/09/2020
---

#### Endelig fri

_Maria (29), Guinea_

I en tidligere misjonslesning har vi hørt om hvordan Mor med onde metoder forsøkte å få Maria til å fornekte Jesus. Flere ganger ble hun forgiftet av heksedoktoren, men mot alle odds ble hun frisk igjen. En gang hun lå for døden, så svak at hun ikke kunne røre seg, ba menighetsmedlemmer fra hele Guinea for henne. Hun var stengt inne på et rom i Mors store hus, men en venn fra adventistmenigheten klarte å smugle henne ut en en dag både Mor og heksedoktoren ikke var til stede. Hun ble kjørt til kirkens hovedkvarter i Konakry.

Dagen etter var sabbat. Maria ble salvet og bedt for. Hun falt bevisstløs om mens de ba. Da hun kom til seg selv, hadde hun store smerter og var forvirret. Hun ble båret opp på gjesterommet for å hvile. Etter hvert ble hun bedre og bedre.

Maria har gitt avkall på alt for Jesus. Mor vil fremdeles drepe henne, så Maria og hennes lillebror Mark lever i dekning. Men troen er sterk. Hun drømmer om å bli misjonær blant sitt folk. «Jeg vil fortelle mitt folk om Jesus. Jeg må dele evangeliet med dem.»

Du kan hjelpe Maria og Mark ved å gi til 13. sabbats offeret i dag. En del av offeret vil gå til å bygge Kobaya Academy, en K-12-skole i Konakry i Guinea, der Maria vil at Mark skal gå på skole. Offeret vil også bidra til å bygge en skole i Liberia og et medisinsk senter i Nigeria. Takk for at du husker Maria, Mark og adventistenes arbeid i Vest-Sentral-Afrika-divisjonen i dine bønner.