---
title:  Gå i tro
date:  19/09/2020
---

### Bakgrunnsstoff
Fil 2,5–11, Matt 4,18–20, Apg 9,3–6, Apg 9,10–20, Joh 21,15–19, 1 Joh 3,16–18

> <p>Minnevers</p>
> La samme sinnelag være i dere som også var i Kristus Jesus! Han var i Guds skikkelse og så det ikke som et rov å være Gud lik, men ga avkall på sitt eget, tok på seg tjenerskikkelse og ble mennesker lik (Fil 2,5–7).

Det var et ufattelig offer å forlate himmelens herlighet, englenes tilbedelse og felleskapet med Faderen. Likevel kom Jesus til en verden med lidelse og død for å åpenbare Faderens kjærlighet, for å vinne tilbake menneskets kjærlighet og kjøpe fri menneskeheten. «Hva vår gjenløsning har kostet, vil vi aldri kunne forstå før de frelste står sammen med Frelseren foran Guds trone. Når da herligheten av det evige hjem går opp for oss helt og fullt, vil vi huske at Jesus forlot alt dette for vår skyld, at han ikke bare gav avkall på himmelen, men at han for vår skyld risikerte å kunne lide nederlag og evig tap. Da vil vi legge våre kroner for hans føtter og stemme i sangen: ‘Verdig er Lammet som ble slaktet, verdig til å få all makt og rikdom, visdom og styrke, ære og pris og takk.’ Åp 5,12.» – _Alfa og Omega_, bind 4, side 104 [DA 131].

Jesu offer for vår frelse er ufattelig. Når vi reagerer på hans tilskyndelser, følger hans bud og forener oss med ham i å nå tapte mennesker for hans rike, forutsetter det et offer. Våre offer kan ikke sammenlignes med hans, men sjelevinnende arbeid er også en troshandling. Det fører oss ut av trivselssonen og inn i ukjente farvann. Noen ganger kaller Herren oss til å ofre, men den gleden han tilbyr, er langt større.