---
title:  Til ettertanke
date:  03/07/2020
---

Les «Guds formål med sin menighet» i Alfa og Omega, bind 6, side 11–15 [AA 9–16] og _Alfa og Omega_, bind 5, side 368–375 [DA 822–828].

Kirken i NT sto overfor faren ved ikke å forstå hensikten med sin eksistens. Ellen White beskriver denne faren: «Forfølgelsen av menigheten i Jerusalem styrket utbredelsen av evangeliet. I framgangen som fulgte forkynnelsen av ordet i Jerusalem, lå den fare at disiplene ble der for lenge og glemte Jesu befaling om å gå ut i all verden. De glemte at kraften til å motstå det onde lettest oppnås i aktiv tjeneste. De begynte å tro at det ikke fantes noe viktigere arbeid enn å forsvare menigheten i Jerusalem mot motstandernes angrep. I stedet for å undervise nye kristne i å bringe evangeliet til dem som enda ikke hadde hørt det, stod de i fare for å bli tilfreds med de resultater som allerede var oppnådd.» – _Alfa og Omega_, bind 6, side 75 [AA 105].

**Spørsmål til drøftelse**

`Les nøye sitatet ovenfor, spesielt den siste linjen. Hvorfor må også vi vokte oss for denne faren? Når man tenker på utfordringene som ligger foran oss, hvorfor ville en slik holdning være så fryktelig?`

`Hvorfor tror du alle evangeliene ender med en lignende befaling? Les Matt 28,18–20; Mark 16,15–16; Luk 24,46–49 og Joh 20,21. Hva betydde dette for de troende i det første århundret, og hva burde det bety for oss i dag?`

`Kan vitnetjenesten og arbeid for andre bli en erstatning for sann åndelighet? I så fall, hvordan, og hvordan kan vi unngå den fellen?`

`Snakk om svaret på spørsmålet i slutten av tirsdagens avsnitt, om hvordan det å vitne og tjene andre påvirker din åndelige vekst. Hva har du lært som kan hjelpe andre? Hvilke feil har du gjort som du kan hjelpe andre å unngå?`

`Husk at Gud elsker hver enkelt av oss. Hvordan forstår du dette? Hvordan burde denne, kanskje den viktigste sannheten i hele universet, påvirke ditt liv?`