---
title:  Vitne i Åndens kraft
date:  25/07/2020
---

### Bakgrunnsstoff
Joh 15,26–27, Apg 2,41–42, Apg 8,4, Hebr 4,12, Apg 17,33–34, Apg 18,8

> <p>Minnevers</p>
> Da de hadde bedt, skalv stedet der de var samlet. De ble alle fylt av Den hellige ånd og talte Guds ord med frimodighet (Apg 4,31).

Da Jesus ba de første kristne om å gå ut i hele verden og forkynne evangeliet, må det ha fortonet seg som et umulig oppdrag (Mark 16,15). Hvordan kunne de oppfylle en slik befaling? De var så få. Ressursene var begrenset. De fleste var ulærde mennesker. Men de hadde en stor Gud som ville styrke dem til det store oppdraget.

«Dere skal få kraft når Den hellige ånd kommer over dere, og dere skal være mine vitner i Jerusalem og hele Judea, i Samaria og helt til jordens ende» (Apg 1,8). Den hellige ånds kraft ville gjøre det mulig å dele korsets budskap. Den hellige ånd gjorde vitnesbyrdet effektivt. I løpet av noen få tiår nådde evangeliet hele verden. Paulus sier at evangeliet «er blitt forkynt for alle skapninger under himmelen» (Kol 1,23). Denne uken vil vi fokusere på Den hellige ånds rolle i å gi kraft til vårt vitnesbyrd for Kristus.