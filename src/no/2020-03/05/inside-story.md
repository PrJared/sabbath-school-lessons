---
title:  Misjonsfortelling
date:  31/07/2020
---

#### Hesteveddeløp

_Christophe Minsta Mi-Owono (44), Gabon_

Christophe ble bitt av hesteveddeløp da han var 27 år. Faren hans var matematikklærer og hadde veddet på hester da han studerte i Frankrike.

Nå som Christophe var arbeidsløs, ga faren ham penger å vedde for. Snart spilte han for 5000 sentralafrikanske franc om dagen, omlag 70 kroner. Han glemte å spise og sove. Adventistvenner advarte ham mot spillegalskapen, men han ville ikke høre. "Det er god hjernegymnastikk, man må kunne matematikk," sa han.

En dag han sto i kø ved spillekiosken, mistet en sjåfør kontrollen over bilen sin. Den pløyde inn blant folk og traff ham og to kvinner. Sjåføren stakk av i full fart.

Fremmede fikk Christophe og de to kvinnene til sykehuset. Kvinnene døde ganske snart. Christophe fryktet at han ville bli den neste der han lå i sengen med T-skjorten gjennomtrukket av blod og lammet i bena.

Han ba: "Herre, du har mange ganger sagt at jeg skal slutte med gamblingen, men jeg ville ikke. Nå vil jeg det."

Han kunne verken røre seg eller kontakte familien. I to dager var han uten medisinsk hjelp fordi han ikke kunne betale for seg. Endelig klarte han å krabbe ut på gaten og brukte sine siste penger på drosje hjem.

Hans søster, som er sykepleier, tok seg av ham. Han ba Gud om å helbrede ham. "Hvis du lar meg gå igjen, skal jeg tjene deg og aldri mer gamble," ba han.

Tre uker senere kunne han gå. Han samlet opp gamle veddeløpssedler og brente dem mens familien så på.

"Det er det samme om jeg er rik eller fattig," sa han. "Jeg vil tjene Gud og aldri mer spille om penger." Det har han heller ikke gjort.

I dag er Christophe Minsta Mi-Owono 44 år og arbeider som maler.

"Det er bedre å arbeide for pengene enn å spille i håp om lettjente penger," sa han.

For tre år siden bidro offeret 13. sabbat til å bygge en videregående skole for 280 elever i Libreville i Gabon. Takk for at du vil gi et godt offer dette kvartalet, så det kan bygges skoler i Guinea og Liberia.

Du kan se Christophe på YouTube: bit.ly/Angelique-Abeme