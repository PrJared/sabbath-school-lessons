---
title:  Kraft i menigheten
date:  27/07/2020
---

Apg har blitt kalt «Den hellige ånds gjerninger». Det er en spennende bok om vitnetjeneste, evangelisk forkynnelse og kirkevekst. Apg er historien om troende som er fylt med Den hellige ånd og påvirker verden for Kristus. De var helt avhengige av Den hellige ånd for å oppnå store resultater. De er et eksempel på hva Den hellige ånd kan utrette når vi er helt overgitt til ham.

`Les Apg 2,41–42; Apg 4,4; Apg 4,31; Apg 5,14; Apg 5,42; Apg 6,7 og Apg 16,5. Hva gjør størst inntrykk på deg her? Hvilket budskap vil Lukas formidle ved å skildre så rask vekst?`

Lukas vil vise leserne hvordan Den hellige ånd virket i den første menighet.

Han nøler ikke med å bruke tall for å måle Åndens kraft. Det vil si at han tellet dåpshandlinger. Et sted leser vi at 3000 ble døpt på én dag (Apg 2,41). I en annen tekst leser vi om 5000 menn som ble døpt (Apg 4,4). Og så kommer mange til Herren og blir døpt (Apg 5,14).

Enten det er enkeltpersoner som Lydia, fangevokteren i Filippi, en demonbesatt slavejente eller en etiopisk hoffmann legger Lukas merke til at Den hellige ånd er aktiv i deres hjerte. Det viktige her er at det bak de store tallene står enkeltmennesker som Jesus døde for. Ja, vi liker store tall, men det å vitne er ofte noe vi gjør en-til-en.

For å lette den raske menighetsveksten i NT ble det plantet nye menigheter. En av grunnene til at den første menighet vokste så raskt, er at den stadig ble fornyet ved å plante nye menigheter. Dette er viktig den dag i dag.

`Hovedfokuset i den første menighet var misjon. Hvordan kan vi sørge for at misjonen står sentralt i alt vi foretar oss i vår lokale menighet?`