---
title:  Til ettertanke
date:  31/07/2020
---

Les «Åndens gave» i _Alfa og Omega_, bind 6, side 37–42 [AA 47–56]; «Jesu avskjedstale» i _Alfa og Omega_, bind 5, side 216–233 [DA 662–684].

Den hellige ånd samarbeider med Faderen og Sønnen om frelsen. I alle våre vitneaktiviteter blir vi med ham i hans arbeid for å redde mennesker. Han overbeviser. Han åpner muligheter. Gjennom sitt ord opplyser han sinnet og åpenbarer sannheten. Han bryter ned fordommer som slavebinder oss, seirer over kulturelle skjevheter som sløver vårt åndelige syn og frigjør oss fra onde vaner som slavebinder oss.

Når vi vitner for Jesus, må vi huske at vi samarbeider med Den hellige ånd. Han er der før oss og forbereder hjertet til å ta imot evangeliet. Han er der med oss, rører ved sinnet når vi gjør godt helt tilfeldig, deler vårt vitnesbyrd, holder et bibelstudium, gir bort litteratur eller deltar i evangelisk arbeid. Han vil fortsette å arbeide med den enkeltes hjerte lenge etter at vi drar, og han gjør det som må til for å lede mennesker til frelse.

**Spørsmål til drøftelse**

`Fortell om en gang du følte at Den hellige ånd arbeidet sterkt gjennom ditt vitnesbyrd.`

`Har du noen gang vært urolig eller redd for å dele din tro? Hvordan gjør kunnskap om Den hellige ånds tjeneste denne frykten mindre og gir deg mer tillit når du vitner?`

`I denne uken har vi samtalt om «Den hellige ånds» aktivitet i vårt vitnesbyrd. Hvordan arbeider Den hellige ånd med oss på i vår vitnetjeneste? Hvordan utruster Den hellige ånd oss til å vitne og velsigne andre?`

`Studiet tok opp det faktum at Bibelen er så viktig når vi vitner. Hvorfor betyr Guds ord så mye for vår tro og vårt vitnesbyrd? Hvordan kan vi unngå fellene til dem som sier de tror på Bibelen, men likevel reduserer dens autoritet og vitnesbyrd?`