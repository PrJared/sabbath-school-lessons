---
title:  Misjonsfortelling
date:  31/01/2020
---

#### Steinet i sicilia

_Slavatrice ”Salvina” Mazza (85), Italia_

Far tok med Salvina Mazza (13) på en 43 km lang sykkeltur på Sicilia for å hjelpe en familie på stedet Rosolini med å forstå Bibelen. Sammen med vennen Giovanni Giallanza syklet de fra fjellbyen Ragusa.

Naboene fulgte nysgjerrig med. Hvem er de fremmede, lurte de på, og ble med inn i huset. Far svarte på spørsmål med vers fra Bibelen.

To kvinner var misfornøyd. De gikk og tilkalte to politimenn som kom og hørte på undervisningen. Etter en stund gikk de. ”Dette er ingenting,” sa den ene. ”De snakker bare om evangeliet.”

Tre timer senere var det slutt. Far takket for seg og lovte å komme tilbake hvis de ville vite mer.

Salvina og de to voksne syklet tilbake mot Ragusa. Men veien var full av folk. Hundrevis. ”Vi tråkker så fort vi kan,” sa far alvorlig. Det kom høye rop fra mengden. ”Vi vil ikke ha protestanter her.” Folk kastet steiner etter syklistene. ”Ikke reager,” sa far. ”Bare tråkk.”

Da de kom på trygg avstand, stoppet far for å se om noen var skadet. Alle hadde det bra. De bøyde hodet og ba. ”Takk, Gud, for at du beskyttet oss,” sa far. ”Mengden kastet stein, men ingen ble såret.”

Far fikk ikke flere forespørsler fra Rosolini.

Far, eller Carmelo Mazza, syklet rundt Sicilia som fotograf etter andre verdenskrig. Men verken steinkasterne i 1946 eller andre problemer kunne stoppe ham. Han og Giovanni åpnet den første adventistkirken i Ragusa i 1952, og de startet også kirker i Mazzarrone, Modica og Vittoria.

Salvina er 85 nå, men husker sykkelturen godt. ”Det var et stort mirakel, og jeg glemmer det aldri,” sa hun.

Etter angrepet var hun aldri redd for å snakke om Jesus. Hun var tålmodig og snill mot naboer som mislikte henne fordi hun var adventist. Hun fortalte om sin tro på skolen selv om klassen og presten gjorde narr av henne. Den dag i dag taler hun ivrig om evangeliet.

En del av offeret i 2016 gikk til å bygge kirke i Ragusa. Siden 1952 hadde de leid lokaler og er glade for å ha sitt eget. Takk for at dere gjorde det mulig.

Se Salvina på YouTube: bit.ly/Salvina-Mazza