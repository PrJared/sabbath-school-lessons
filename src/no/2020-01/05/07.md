---
title:  Til ettertanke
date:  31/01/2020
---

”Den en gang så stolte kongen var blitt et ydmykt Guds barn. Den tyranniske, hovmodige herskeren var blitt en klok og medfølende konge. Han som hadde foraktet og spottet himmelens Gud, anerkjente nå Den Høyestes makt og gikk alvorlig inn for å fremme Guds ære og sine undersåtters lykke. Under straffedommen fra kongenes konge og herrenes herre lærte Nebukadnesar til slutt det som alle herskere må lære – at sann storhet består i sann godhet. Han anerkjente Herren som den levende Gud, idet han sa: ’Jeg, Nebukadnesar, lover, priser og ærer nå himmelens konge. For alle hans gjerninger er riktige og hans veier rette. Han kan bøye dem som er hovmodige i sin ferd.’

Gud hadde til hensikt at det mektigste rike på jorden skulle ære ham. Dette hadde nå skjedd. Den offentlige kunngjøring der Nebukadnesar anerkjente Guds nåde, godhet og myndighet, er den siste handling Den hellige skrift omtaler fra hans liv.” – _Alfa og Omega_, bind 3, side 267 [PK 521].

**Spørsmål til drøftelse**

`”Stolthet fører til alle andre onder: det er sinnets fullstendige anti-Gudtilstand. Synes du jeg overdriver? Tenk på det: Jo stoltere man er, desto mer misliker man andres stolthet. Hvis du vil finne ut hvor stolt du er, er den enkleste måten å spørre deg selv: Hvor sterkt misliker jeg det når andre avfeier meg, eller unnlater å legge merke til meg, eller belærer meg eller vil vise seg? Poenget er at ethvert menneskes stolthet konkurrerer med alle andres stolthet. Det er fordi jeg ønsket å være selskapets midtpunkt at jeg blir så irritert når noen andre er det.” – C. S. Lewis, _Mere Christianity_, side 110. Hva kan hjelpe deg å se din egen stolthet?`

`Et tema i kapitlet er Guds suverenitet. Hvorfor er dette et så viktig tema å fatte? Hvordan kan sabbaten hjelpe oss å forstå denne sannheten?`