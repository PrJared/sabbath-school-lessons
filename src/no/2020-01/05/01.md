---
title:  Fra stolthet til ydmykhet
date:  25/01/2020
---

### Bakgrunnsstoff
Dan 4,1–33, Ordsp 14,31, 2 Kong 20,2–5, Jona 3,10, Dan 4,34–37, Fil 2,1–11

> <p>Minnevers</p>
> Hvor store er hans tegn, hvor veldige hans under! Hans kongerike er et evig rike, hans velde varer fra slekt til slekt (Dan 4,3).

Stolthet er blitt kalt den første synd. Vi ser den først hos Lucifer, en engel i himmelen. Skriften sier: ” Ditt hjerte ble hovmodig fordi du var vakker, du ødela din visdom og din prakt. Da kastet jeg deg til jorden, jeg stilte deg fram for konger så de kunne se på deg” (Esek 28,17).

Stolthet fører til Lucifers fall, så han bruker sin stolthet til å få andre til å være trassig mot Gud og gå på ødeleggelsens vei. Vi er alle syndige mennesker og avhengige av Gud for vår eksistens. De evner vi har og det vi utretter med dem, har vi fra Gud. Så hvordan kan vi være stolte, arrogante og skryte når ydmykhet egentlig burde prege alt vi gjør?

Det går lenge før Nebukadnesar forstår betydningen av ydmykhet. Selv det å se den fjerde mannen i ovnen med flammende ild (se forrige uke) endrer ikke hans livsløp. Kongen innser ikke sin sanne tilstand før Gud tar fra ham riket og lar ham leve sammen med markens dyr.