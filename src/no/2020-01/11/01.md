---
title:  Fra kamp til seier
date:  07/03/2020
---

### Bakgrunnsstoff
Ef 6,12, Dan 10, Esra 4,1–5, Jos 5,13–15, Åp 1,12–18, Kol 2,15, Rom 8,37–39

> <p>Minnevers</p>
> Han sa: ‘Vær ikke redd, du høyt elskede. Fred være med deg! Vær sterk, vær sterk!’ (Dan 10,18).

Daniel 10 innleder Daniels siste syn, som fortsetter i kapittel 11 og 12. Vi får straks vite at synet angår ”en hard strid” (Dan 10,1). Dan 11 gir noen detaljer om konflikten, men Dan 10 viser dens åndelige dimensjoner og avslører at bak kulissene for jordiske kamper raser en åndelig konflikt av kosmiske dimensjoner. Når vi studerer dette kapitlet, vil vi forstå at når vi ber, går vi inn i den kosmiske konflikten på en måte som har store følger. Men vi er ikke alene med våre kamper: Jesus deltar i kampen mot Satan på våre vegne. Vi skal se at den største kampen vi er med i, ikke er mot mennesker, men mot mørkemaktene.

”For vår kamp er ikke mot kjøtt og blod, men mot makter og åndskrefter, mot verdens herskere i dette mørket, mot ondskapens åndehær i himmelrommet” (Ef 6,12). Vår suksess i konflikten avhenger av Jesus Kristus, han som overvant Satan på korset.