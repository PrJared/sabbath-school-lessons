---
title:  Misjonsfortelling
date:  28/02/2020
---

#### Bønn på badet

_Dante Marvin Herrmann (36), Spania_

Det hadde vært et hardt førsteår på høyskolen i Spania. Dante Marvin Herrmann hadde brukt opp sine siste sparepenger på å betale 5000 euro i skolepenger. I fritiden arbeidet han så han kunne forsørge sin kone og to sønner.

Nå skulle han være hjemmefra som litteraturevangelist en lang sommer for å betale neste skoleår. Det var OK for Dante å arbeide hardt, men han hadde ikke begynt på Sagunto for å selge bøker. Han ville reise omkring og fortelle folk hvordan denne tatoverte tyskeren hadde sluttet med narkolivet på Kanariøyene og blitt adventist.

Dante gikk på badet og låste døra. Der ba han til Papa, som han kalte Gud. ”Du gir noen stipend. Hjelp meg, jeg vil forkynne Jesus, ikke selge bøker for å tjene penger. Men jeg har ingen penger. Hjelp meg, Papa.”

Han ventet, og det var som en stemme sa: ”Hvor mye trenger du?”

”Jeg har fem år igjen og trenger 10 000 euro per år. Jeg trenger 50 000 euro.”

”OK, tror du jeg kan gi deg det?” sa stemmen. ”Du vet jeg ikke tror det. Men jeg er glad for at du kan hjelpe meg å tro, og nå takker jeg deg for at du gir meg 50 000 euro.”

Etter å ha bedt, gikk han til gjesterommet for å prate med sin mor, som var på besøk. Hun satt der, hvit i ansiktet. ”Du vet jeg har prøvd å få solgt huset i Tyskland i ti år,” sa hun. ”Nå fikk jeg en SMS fra en mann som vil kjøpe det, og han tilbød 50 000 euro mer enn jeg ba om.”

Dante tenkte: ”Det er mine penger, jeg ba om dem,” men sa: ”Vent, jeg må på badet en tur.”

På badet knelte han: ”Papa, ville du ha gitt meg 100 000 euro om jeg hadde bedt om det?” ”Ja, men du ba om 50 000.” ”Kan jeg ombestemme meg?” ”Nei,” sa stemmen, ”du må lære å tenke større.” ”Ja, vel, men hvem skal si til mor at hun bør gi dem til meg?” ”Tror du jeg kan gjøre det?” ”Ja, jeg tror!” utbrøt Danta.

Han gikk tilbake til moren. Hun satt ennå på sengen. ”Vet du,” sa hun. ”Jeg tror det er best at du får de ekstra pengene til studiene.”

Dante er i sitt andre år av studiene og tror på Guds ledelse. ”Å vandre med Gud er å vandre i tro. Han åpenbarer ikke alt som vil skje. Han ber deg bare ha tillit til ham.”

En del av offeret 13. sabbat vil hjelpe skolen til å utvide med en ny undervisningsbygning for pastorer.

Se Dante på YouTube: bit.ly/Dante-Herrmann.