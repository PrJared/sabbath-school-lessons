---
title:  Det lille hornet vokser frem
date:  24/02/2020
---

`Les Dan 8,8–12 nøye. I hvilken retning beveger dette lille hornet seg, og hvorfor er det viktig å forstå dette?`

Etter å ha skildret fire horn som sprer seg mot himmelens fire vinder, sier bibelteksten at det oppsto et lite horn fra en av dem. Spørsmålet her er om dette hornet/ makten kommer fra et av de fire hornene som står for Aleksanders fire generaler – eller en av de fire vindene. Originaltekstens grammatiske struktur viser at hornet kommer fra en av himmelens fire vinder. Og siden denne makten oppstår etter det greske riket og dets fire avleggere, er det vanlig å forstå dette hornet som Roma, først hedensk og deretter pavelig. ”Dette lille hornet står for Roma i byens to faser, hedensk og pavelig. Daniel så først Roma i den hedenske fasen da det kriget mot jødefolket og de første kristne, og deretter i den pavelige fasen, som fortsetter ned til vår egen tid og inn i fremtiden.” – _The Seventh-day Adventist Bible Commentary_, bind 4, side 841.

Ifølge bibelteksten gjorde det lille hornet først en horisontal bevegelse og ”vokste seg stadig større mot sør og mot øst og mot det herlige landet” (Dan 8,9). De tre retningene stemmer med de tre store områdene som kom inn under det hedenske Romas dominans.

Da det lille hornet blir hovedaktøren i synet, får den vertikale utvidelsen stor oppmerksomhet. I denne forbindelse samsvarer hornet nøye med det lille horn i Dan 7, noe denne sammenligningen viser:

1. Begge hornene er små i begynnelsen(Dan 7,8; Dan 8,9)
2. Begge blir store senere(Dan 7,20; Dan 8,9)
3. Begge er forfølgende makter(Dan 7,21; Dan 7,25; Dan 8,10; Dan 8,24)
4. Begge opphøyer seg selv og spotter Gud(Dan 7,8; Dan 7,20; Dan 7,25; Dan 8,10–11; Dan 8,25)
5. Begge angriper Guds folk(Dan 7,25; Dan 8,24)
6. Begge har sider ved sin aktivitet som er avgrenset av profetisk tid(Dan 7,25; Dan 8,13–14)
7. Begge blir ved til endens tid(Dan 7,25–26; Dan 8,17; Dan 8,19)
8. Og begge blir ødelagt på overnaturlig vis(Dan 7,11; Dan 7,26; Dan 8,25)

Og fordi den lille hornet i Dan 7 står for pavedømmet, må den vertikale utvidelsen av det lille hornet i Dan 8 stå for den samme makten. Som i Dan 2 og 7 er den siste store makten Roma, både det hedenske og det pavelige.