---
title:  Til ettertanke
date:  28/02/2020
---

Nedenfor er et diagram som oppsummerer det vi har sett så langt om rekkefølgen av kongedømmer i Dan 2, 7 og 8. Hva sier dette om renselsen av helligdommen?

| Dan 2 | Dan 7 | Dan 8 |
| --- | --- | --- |
| Babylon | Babylon | — |
| Medo-Persia | Medo-Persia | Medo-Persia |
| Hellas | Hellas | Hellas |
| Hedenske Roma | Hedenske Roma | Hedenske Roma |
| Pavelige Roma | Pavelige Roma | Pavelige Roma |
| — | Dom i himmelen | Rensing av helligdommen |
| Jesu gjenkomst | Jesu gjenkomst | Jesu gjenkomst |

Som vi kan se, er det likheter mellom kapitlene. Ikke bare er nasjonene avbildet parallelt med hverandre, domsscenen i Dan 7 – etter de 1260 år (538–1798) med det pavelige Roma – er direkte parallelt med renselsen av helligdommen, som i Dan 8 også skjer etter Roma. Kort sagt, den himmelske dommen (Dan 7), dommen som fører til verdens ende, er det samme som renselsen av helligdommen (Dan 8). Vi får her to forskjellige skildringer av det samme, og begge skjer etter den 1260 år lange forfølgelsesperioden under det lille hornet.

**Spørsmål til drøftelse**

`Hvordan viser diagrammet ovenfor at renselsen av helligdommen, det samme som dommen i Dan 7, må skje en gang etter den 1260 år lange profetien om det lille hornet, og likevel før Guds endelige rike opprettes?`

`Profetien i Dan 8 skildrer historien som voldelig og full av ondskap. De to dyrene, som symboliserer to verdensriker, kjemper mot hverandre (Dan 8,5–7). Det lille hornet, som står frem etter dem, er en voldelig og forfølgende makt (Dan 8,23–25). Skriften gjør altså ikke noe forsøk på å tone ned lidelsens eksistens i vår verden. Hvordan burde dette få oss til å stole på Gud og hans godhet til tross for det onde som omgir oss?`