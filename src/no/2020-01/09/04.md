---
title:  Angrepet på helligdommen
date:  25/02/2020
---

`Les Dan 8,10–12. Hva foretar det lille hornet seg her?`

I Dan 8,10 leser vi at det lille hornet prøver å gjenta, på det åndelige plan, det som skaperne av Babel gjorde (1 Mos 11,4). Begrepene ”hær” og ”stjerner” kan være Guds folk i GT. Israel er omtalt som Herrens hærer (2 Mos 12,41). Daniel skildrer også Guds trofaste folk som skinnende stjerner (Dan 12,3). Dette er åpenbart ikke et bokstavelig angrep på himmellegemene, men en forfølgelse av Guds folk som har sin ”borgerrett i himmelen” (Fil 3,20). Selv om tusener av kristne ble drept av hedenske keisere, er fokuset nå på det lille hornets vertikale aktiviteter. Dermed må den endelige oppfyllelsen av profetien være knyttet til det pavelige Roma og forfølgelsen som kirken har stått for i historiens løp.

Og Dan 8,11 taler om en ”fyrste”. Han er nevnt ellers i Daniel som en ”salvet, en fyrste” (Dan 9,25), ”Mikael, som er fyrsten over dere” (Dan 10,21) og ”Mikael” ”den store fyrsten” (Dan 12,1). Bare Jesus Kristus kan være omtalt slik. Jesus Kristus er prinsen over den nevnte ”hæren” og vår øversteprest i himmelen. Derfor tåkelegger pavedømmet Jesu rolle som prest, og vil erstatte den.

I Dan 8,11 er ”det daglige offeret” en påminnelse om det som skjedde i den jordiske helligdommen som peker på de ulike sidene av de rituelle gudstjenestene – inkludert ofringer og forbønn. Det er gjennom disse tjenestene at syndere får tilgivelse og syndene tas hånd om i møteteltet. Dette jordiske systemet står for Kristi tjeneste som mellommann i helligdommen i himmelen. Som profetien forutsier, bytter pavedømmet ut Kristi forbønn med presters forbønn. Med en slik falsk tilbedelse fjerner det lille hornet Kristi tjeneste som mellommann og vanærer helligdommen.

”Det kastet sannheten til jorden og lyktes i alt det gjorde” (Dan 8,12). Jesus erklærer at han er sannheten (Joh 14,6) og peker også på Guds ord som sannhet (Joh 17,17). Pavedømmet forbød derimot at Bibelen oversettes til folkets språk, la fortolkning av Bibelen inn under kirkens myndighet og stilte i teorien opp tradisjoner ved siden av Bibelen som øverste rettesnor for troen, men i praksis står tradisjonen over Bibelen.

`Hva burde dette studiet si oss om hvor verdifull og viktig kunnskapen om bibelsk sannhet er?`