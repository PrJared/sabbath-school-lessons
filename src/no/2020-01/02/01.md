---
title:  Fra Jerusalem til Babylon
date:  04/01/2020
---

### Bakgrunnsstoff
2 Kong 21,10–16, Dan 1, Gal 2,19–20, Matt 16,24–26, 2 Kor 4,17, Jak 1,5

> <p>Minnevers</p>
> Gud ga de fire guttene kunnskap og kyndighet i alle skrifter og all slags visdom. Og Daniel skjønte seg på alle slags syner og drømmer (Dan 1,17).

Bibelen unnlater ikke å avsløre folks svakheter. Fra 1 Mos 3 av ser vi menneskers synd og dens triste følger. Samtidig hører vi også om dem som er tro mot Gud, også når mange ting kunne få dem til å være alt annet enn trofaste. Og Daniels bok inneholder noen av de mest gripende eksemplene på dette.

La oss huske på at bokens egentlige helt er Gud. Vi er så vant til historier som understreker den trofastheten Daniel og vennene hans viste at vi kan glemme å opphøye Guds trofasthet da han ledet og støttet dem i møtet med det babylonske rikets makt og fristelser. Troskap kan være en utfordring i ens eget land og sted, og enda mer når man står overfor presset i et fremmed land med dets kultur og religion. Men hovedpersonene våre møter utfordringene fordi de kan si med Paulus: ”Jeg vet hvem jeg tror på” (2 Tim 1,12), og ham stoler de på.