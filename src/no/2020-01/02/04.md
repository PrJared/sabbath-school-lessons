---
title:  Fast bestemt
date:  07/01/2020
---

`Les Dan 1,7–20. Vi ser to faktorer her: Daniels frie vilje og Guds inngripen. Hvilket prinsipp finner vi også her?`

Det ser ut til at de fire hebraiske fangene ikke har noe imot sine babylonske navn. De kan neppe gjøre noe med det, annet enn å bruke sine hebraiske navn seg imellom. Men når det gjelder mat og vin fra kongens bord, står det jo i deres makt å spise den eller ikke. Dermed er det frie valg viktig her.

Og hvis en embetsmann kan endre navnene, kan han også endre menyen. Det er to sannsynlige grunner til at de fire ikke vil spise av kongens bord.

1. Maten kan inneholde urent kjøtt (3 Mos 11).
2. Den blir først ofret til gudebildet og deretter sendt til kongen.

Når Daniel åpent og ærlig gjør det klart at forespørselen har en religiøs bakgrunn, det vil si at maten på slottet vil gjøre ham og vennene hans urene (Dan 1,8), er han veldig modig.

Det er noen viktige punkter ved samspillet mellom Daniel og hoffsjefen.

1. Daniel forsto den delikate situasjonen hoffsjefen var i, så han foreslo en test. Ti dagers alternativ kost burde være nok til å vise kostens fordeler og dermed berolige hoffsjefen.
2. Daniel var så sikker på at utfallet ville være positivt på så kort tid fordi han stolte absolutt på Gud.
3. Valget av en kost med grønnsaker og vann minner om maten Gud gav menneskene ved skapelsen (se 1 Mos 1,29) og kan ha påvirket Daniels valg. For hva er vel bedre enn den første kosten Gud ga oss?

`Hva er så viktig ved Daniels frie valg som åpner veien for at Gud kan handle slik han gjør (se Dan 1,9)? Hva sier dette om betydningen av våre valg? Hvordan bør vår tillit til Gud påvirke våre valg?`