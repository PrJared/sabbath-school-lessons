---
title:  Til ettertanke
date:  10/01/2020
---

”Det kan virke som om Daniel og hans venner hadde en enklere ungdomstid i Babylon enn det Josef hadde opplevd i Egypt, men deres karakter ble stilt på prøver som neppe var mindre harde. De kom fra ganske enkle hjem i Judea, enda de var av kongeslekten. De ble ført bort til den prektigste av alle byer, til hoffet til tidens største monark, og de ble plukket ut for å få opplæring så de kunne bli kongens betrodde tjenere. De tilba Jahve, men var fanger i Babylon. Karene fra Guds hus var blitt plassert i templet til Babylons guder, og Israels konge var selv fange hos babylonerne. Alt dette skrøt seierherrene av og sa at det nå var bevist at deres religion og skikker sto over hebreernes religion og skikker. Gud brukte disse omstendighetene og nettopp den ydmykelsen som var følgen av at Israel hadde sviktet hans bud, til å vise babylonerne at han var den høyeste Gud, at hans krav var hellige og at lydighet gir et sikkert resultat. Dette vitnesbyrdet ga han gjennom dem som fortsatt var tro mot ham.”– _Utdanning for livet_, side 32, 33 [Ed 54].

**Spørsmål til drøftelse**

`Snakk om de kulturelle og sosiale utfordringene dere står overfor som troende mennesker. Hva består disse utfordringer av, og hvordan kan menigheten forholde seg til dem?`

`Tenk på hvor lett det ville ha vært for Daniel og de andre å gå på akkord med sin tro. Babylonerne hadde jo vunnet. Jødefolket var beseiret. Hva skulle man med mer ”bevis” for at Babylons ”guder” var større enn Israels Gud, og Daniel og vennene hans burde vel godta dette faktum? Hvilke viktige bibelske sannheter kunne de ha holdt seg til som kunne bevare dem i denne tiden? (Se Jer 5,19; Jer 7,22–34.) Hva burde dette si oss om betydningen av å kjenne Bibelen og ”sannheten for vår tid”?`

`Hvorfor er troskap så viktig, ikke bare for oss, men for dem vår troskap er et vitnesbyrd for?`