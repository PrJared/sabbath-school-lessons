---
title:  Misjonsfortelling
date:  03/01/2020
---

#### Nyttårsmirakel

_Maria Bachvarova (73), Bulgaria_

Tre gamle kvinner i adventistkirken i Sofia Vest ble enige om å be for ikke-troende slektninger før og etter midnatt nyttårsaften.

Maria Bachvarova gikk fra mannen og en voksen sønn kl. 23.30 og ba for dem i et annet rom. Hun husket også lillebror Nikolai (66), som hun hadde invitert, men som ikke kom den kvelden.

Nikolai var snill og arbeidsom og hadde hatt en god jobb, men han gikk konkurs og kona forlot ham. Nå var han fattig og arbeidet som vakt på en byggeplass. Maria ba for ham nesten en halv time, feiret nyttår sammen med de andre og ba for ham igjen. Nikolai kom ikke den kvelden, men han kom dagen etter, og med litt av en historie.

Han skulle ha holdt vakt på byggeplassen kvelden før, men den andre vakten ville feire nyttår der sammen med sin kone og sendte Nikolai av sted.

Nikolai gikk for å ta trikken kl. 10.30. Han ventet i to timer, men ingen trikk kom. Plutselig slo noen opp et vindu i en ny bygning. En mann og hans kone inviterte Nikolai inn. Han kom inn i en fin leilighet og satt i en herlig lenestol. Senere fikk han deilig mat, og verten spilte makedonsk musikk, som Nikolai elsket.

Verten vekket ham om morgenen og sa at en drosje ventet utenfor. Den var betalt, og de ga ham 50 bulgarske lev (kr 250). Nikolai hadde vært blakk.

Maria gråt da Nikolai var ferdig. ”Gud passet på deg i natt,” sa hun. Hun fant frem en bibel og en adventistbok som han skulle gi paret. ”Hils dem takk fra meg,” sa hun.

Noen dager senere kom Nikolai tilbake med bibelen og boken. ”Det var rart,” sa han. ”Jeg gikk til blokken, og den var uferdig. Ingen bor der.” Da skjønte Maria at engler hadde tatt seg av den ensomme broren hennes nyttårsnatten. Gud hadde hørt hennes bønner.

Etter miraklet i 2012 begynte Nikolai å gå i kirken sammen med søsteren. Gud hører oss når vi ber for våre kjære som ikke tror. Han svarer på forunderlig vis.

En del av offeret 13. sabbat skal hjelpe Marias menighet i Vest-Sofia til å flytte fra leide lokaler til sin egen bygning.

Se Maria på YouTube: bit.ly/Maria-Bachvarova