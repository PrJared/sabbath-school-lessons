---
title:  Til ettertanke
date:  03/01/2020
---

”Bibelen er ment som veileder for alle som ønsker å kjenne Skaperens vilje. Gud gav mennesket det sikre profetordet. Engler, ja endog Kristus selv underviste Daniel og Johannes om det som snart skulle skje.

De viktige kjensgjerninger som gjelder vår frelse, ble ikke innhyllet i mystikk. De ble ikke åpenbart på en måte som skulle forvirre og villede dem som oppriktig søker etter sannhet. Herren sa gjennom profeten: ’Skriv synet opp, riss det inn på tavler, så folk kan lese det lett!’ Hab 2,2. Guds ord er klart for alle som leser det med en bedende holdning. Hvert eneste oppriktig menneske vil finne lys og sannhet. ‘Lys stråler fram for rettskaffen mann.’ Sal 97,11. Ikke noen menighet kan vokse i hellighet hvis ikke medlemmene alvorlig søker etter sannhet som etter en skjult skatt.” – _Alfa og Omega_, bind 8, side 34 [GC 521, 522]

”Studer historien om Daniel og vennene hans. Enda de bodde der de bodde og møtte fristelsen til å tilfredsstille selvet på alle kanter, æret de Gud i hverdagen. De bestemte seg for å unngå all ondskap. De nektet å gå på fiendens vei. Og Gud lønnet deres troskap med store velsignelser.” – _Manuscript Releases_ [No. 224], bind 4, side 169, 170.

**Spørsmål til drøftelse**

`Når vi studerer Daniels bok, kan vi ikke unngå å se dette: Gud står ikke bare over alle nasjoner, han kjenner også hver enkelt av oss inngående. For eksempel kunne han gi en hedensk konge en drøm (Dan 2). Det at han kan tre inn i andres sinn mens de sover og gi dem en drøm, viser en nærhet vi ikke fatter. Og drømmen viser at det i siste instans er Gud som har kontroll også over verdens store imperier og vet hvordan alt skal ende. Hvilken trøst og håp kan vi hente i denne virkelighetsbeskrivelsen? Og hvordan føles det å vite at Herren er så nær at han kjenner tankene dine? Hvorfor blir løftet om korset så viktig i denne sammenhengen?`

`Snakk om forskjellen på klassisk og apokalyptisk profeti. Hvilke andre eksempler på begge typer kan du finne i Bibelen?`