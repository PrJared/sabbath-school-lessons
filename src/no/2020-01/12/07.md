---
title:  Til ettertanke
date:  20/03/2020
---

Det er interessant at Martin Luther, iallfall i forbindelse med Dan 11,29–39, sa at det motbydelige som ødelegger i Dan 11,31, var pavemakten og dens lære og praksis. Likheten mellom Dan 11 og Dan 7 og 8 bekrefter det synet Luther og mange andre protestantiske kommentatorer hadde, at pavedømmet og dets lære er den historiske oppfyllelsen av disse profetiene. I den forbindelse sier Ellen G. White: ”Ingen menighet i romerkirkens territorium fikk nyte fred og samvittighetsfrihet særlig lenge. Straks pavedømmet hadde fått makten, rakte det ut armen og knuste alle som nektet å rette seg etter den, og en for en ga menighetene seg inn under dens herredømme.” – _The Great Controversy_, side 62.

**Spørsmål til drøftelse**

`Hvordan kan vi vise forståelse for andres følelser uten å gå på akkord med det Bibelen lærer om Romas rolle i endetiden?`

`Dan 11,33 lyder: ”De kloke i folket hjelper de mange til innsikt. Men en kort tid faller de som offer for sverd og ild, fangenskap og plyndring.” Hva sier denne teksten om hva som vil skje med noen av Guds trofaste folk? Hva sier teksten også om hva noen av dem gjør før de blir martyrer? Hva kan dette lære oss?`

`Dan 11,36 lyder: ”Kongen skal gjøre som han vil, opphøye seg og gjøre seg større enn alle guder. Mot Gud over gudene taler han uhørte ord. Han har lykken med seg inntil vreden tar slutt. For det som er fastsatt, må skje.” Hvem og hva minner dette deg om? (Se Jes 14,12–17; se også 2 Tess 2,1–4.)`

`Dan 11,27; Dan 11,29 og Dan 11,35 bruker uttrykket i lammo’ed eller ”fastsatt tid”. Hva sier dette om Guds kontroll over historien?`