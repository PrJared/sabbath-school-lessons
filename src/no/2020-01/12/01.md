---
title:  Fra nord og sør til det vakre landet
date:  14/03/2020
---

### Bakgrunnsstoff
Dan 11, Dan 8,3–8, Dan 8,20–22, Jes 46,9–10, Dan 8,9, Dan 8,23, Matt 27,33–50

> <p>Minnevers</p>
> Noen av de forstandige skal undertrykkes, så de kan bli prøvet og renset og tvettet til endens tid. For ennå dryger det med enden, til den fastsatte tid er inne (Dan 11,35).

Når vi begynner på dette vanskelige kapitlet, bør noe sies fra starten av.

1. Dan 11 er en parallell til de tidligere profetiske skissene i Daniel. Som i kapittel 2, 7, 8 og 9 strekker det profetiske budskapet seg fra profetens dager til tidens ende.
2. En rekke verdensmakter står frem, krefter som ofte undertrykker Guds folk.
3. Hver profetisk oversikt har en lykkelig slutt. I Dan 2 leser vi at steinen utsletter statuen; i Dan 7 mottar Menneskesønnen riket, og i Dan 8 og 9 blir den himmelske helligdommen renset av Messias.

Kapittel 11 følger tre grunnleggende punkter:

1. Det begynner med de persiske kongene og drøfter deres skjebne og endetiden når nordens konge angriper Guds hellige fjell.
2. En rekke kamper mellom kongene i nord og sør og hvordan de påvirker Guds folk.
3. Det ender lykkelig da kongen i nord står overfor sin undergang ved ”det herlige, hellige fjellet” (Dan 11,45). Den positive slutten betyr ondskapens slutt og opprettelsen av Guds evige rike.