---
title:  Til ettertanke
date:  07/02/2020
---

Store fester var vanlige ved hoffene i oldtiden. Kongene elsket å holde storstilte selskaper for å vise sin storhet. Vi kjenner ikke alle detaljene i denne festen, men vi vet at det skjedde mens den medo-persiske hæren sto klar til å angripe Babylon. Menneskelig sett var det ingen fare. Babylon hadde befestede murer, mat for mange år og rikelig med vann, siden Eufrat rant gjennom midtbyen. Så Belsasar ser ikke noe problem med å holde en fest mens fienden omringer byen. Og han kunngjør en fest som snart utarter til en orgie. For et overmot i motsetning til Herrens kraft. Gjennom Daniel forteller Gud kongen at til tross for mulighetene han har hatt til å lære sannheten å kjenne, har han ikke æret ”den Gud som har livet ditt i sin hånd, og som rår for hele din livsvei” (Dan 5,23).

”Nasjonenes historie taler til oss i dag. Gud har gitt hver nasjon og hvert enkelt menneske en plass i sin store plan. I dag blir både mennesker og nasjoner veid med det loddet som han som aldri tar feil, holder i hånden. Alle avgjør selv sin skjebne, og Gud har kontroll med alt for å gjennomføre sin vilje.” – _Alfa og Omega_, bind 3, side 277 [PK 536].

**Spørsmål til drøftelse**

`Snakk om svaret på søndagens spørsmål om hvordan samfunn og kultur krenker Guds sannhet. Hvordan skjer det, og hvordan skal vi svare på disse krenkelsene som menighet og som enkeltmennesker?`

`Avhenger frelsen av hva vi vet eller vår respons på det vi vet? (Se Dan 5,22.)`

`Les Dan 5,23. Hva er de viktige prinsippene i dette verset? Hvor farlig er det å avvise Gud? Hva lærer teksten om Gud, ikke bare som skaper, men også som opprettholder?`

`Belsasar ble redd selv om han ikke skjønte ordene (Dan 5,6). Hva sier dette om det å leve med en dårlig samvittighet?`