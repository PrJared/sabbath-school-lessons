---
title:  Fra arroganse til ødeleggelse
date:  01/02/2020
---

### Bakgrunnsstoff
Dan 5, Åp 17,4–6, Sal 96,5, Kol 1,15–17, Rom 1,16–32, Fork 8,11, Åp 14,8

> <p>Minnevers</p>
> Han lar år og tider skifte, avsetter konger og innsetter konger. Han gir de vise visdom og de forstandige forstand (Dan 2,21).

I Dan 5 får vi et eksempel på overmot som ender dramatisk. Det tar lang tid før Nebukadnesar lærer sin lekse, men han lærte den. Det gjør ikke barnebarnet Belsasar. Han vanhelliger tempelutstyret i en orgie på slottet. En slik krenkelse er et angrep på Gud selv. Slik fyller Belsasar sitt ugudelighets beger på en måte som minner om det lille hornet (se Dan 8) og dets angrep på grunnlaget for Guds helligdom. Ved å ta riket fra Belsasar viste Gud hva han vil gjøre mot sitt folks fiender i den siste tid. Hendelsene i Dan 5 fant sted i 539 f.Kr., natten da Babylon falt i hendene på Medo-Persia. Her er overgangen fra gull til sølv, som forutsagt i Dan 2. Igjen ser vi at Gud styrer verdens anliggender.