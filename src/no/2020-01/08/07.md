---
title:  Til ettertanke
date:  21/02/2020
---

Et enkelt overblikk over historien viser at etter Romerrikets fall, som skjedde etter angrep fra barbarer i nord, benyttet biskopen av Roma seg av at tre barbarstammer ble knust og gjorde seg til enehersker i Roma fra år 538. Underveis overtok han flere av den romerske keiserens institusjonelle og politiske funksjoner. Av dette oppsto pavemakten og hadde verdslig og religiøs makt til den ble avsatt av Napoleon i 1798. Dette var ikke slutten for Roma, men bare den forfølgende fasen. Paven sa ikke bare at han var Kristi vikar, han innførte også læresetninger og skikker som var i strid med Bibelen. Skjærsilden, botsøvelser, skriftemål, og endringen av sabbatsbudet til søndag er noen av de mange endringene av ”tider og lover” som ble innført av pavemakten.

”I sin egen kraft kan mennesker ikke møte fiendens anklager. I klær som er flekket av synd, står de foran Gud og bekjenner sin skyld. Men Jesus, vår forsvarer, fremfører et virkningsfullt argument på vegne av alle som i anger og tro har overgitt seg til ham. Han fører deres sak og tilbakeviser anklagene ved hjelp av Golgatas mektige bevis. Fordi han var fullkommen lydig mot Guds lov, har han fått all makt i himmel og på jord, og han ber sin Far om nåde og tilgivelse for det skyldige menneske. Han sier til ham som anklager hans folk: ’Måtte Herren vise deg til rette, Satan! Ja, måtte Herren som har utvalgt Jerusalem, vise deg til rette! Er ikke denne mann en brann, revet ut av ilden?’ Deretter kommer han med denne forsikring til dem som setter sin lit til ham: ’Se, jeg tar bort din syndeskyld og vil kle deg i høytidsklær!’” – _Alfa og Omega_, bind 3, side 308 [PK 586].

**Spørsmål til drøftelse**

`Se igjen på kjennetegnene på det lille hornet som oppstår av og forblir en del av det fjerde dyret Roma. Hva var den eneste makten som oppsto av det hedenske Roma for mange hundre år siden, og som i tillegg til å ha forfulgt Guds folk, eksisterer den dag i dag? Hvorfor burde denne klare påvisningen beskytte oss mot spekulasjoner om dens identitet, inkludert ideen om at det lille hornet er en hedensk gresk konge som forsvant ut av historien mer enn halvannet århundre før Jesu første komme? Hvordan burde disse klare kjennetegnene også beskytte oss mot troen på at det lille hornet er en fremtidig makt som ennå ikke har stått frem?`