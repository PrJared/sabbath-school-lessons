---
title:  Fra stormfullt hav til himmelens skyer
date:  15/02/2020
---

### Bakgrunnsstoff
Dan 7, 2 Tess 2,1–12, Rom 8,1, Mark 13,26, Luk 9,26, Luk 12,8, 1 Tim 2,5

> <p>Minnevers</p>
> Riket, herredømmet og makten over rikene under himmelen skal bli gitt til folket av Den høyestes hellige. Riket deres skal være et evig rike, og alle herskermakter skal tjene og lyde dem (Dan 7,27).

Synet i Dan 7 er en parallell til drømmen i Dan 2. Men Dan 7 sier mer om det som ble åpenbart i Dan 2.

1. Synet kommer om natten og skildrer havet som settes i opprør av de fire vindene. Mørke og vann fører tankene til skapelse, men her later skapelsen til å være forvrengt eller under angrep.
2. Dyrene i synet er urene og hybrider, brudd på skapelsens orden.
3. Dyrene utøver herredømme. Det ser ut til at disse kreftene har tilranet seg det herredømmet Gud ga Adam i hagen.
4. Ved Menneskesønnens komme blir Guds herredømme gitt til dem som det rettelig tilhører. Det som Adam mistet i hagen, gjenoppretter Menneskesønnen i den himmelske dommen.

Beskrivelsen ovenfor gir en panoramautsikt over det bibelske bildet som er bakgrunnen for dette symbolske synet. Engelen forklarer heldigvis noen av detaljene i synet så vi kan forstå hovedtrekkene i profetien.