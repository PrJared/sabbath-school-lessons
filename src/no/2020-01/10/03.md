---
title:  En appell til nåden
date:  02/03/2020
---

`Les Dan 9,3–19. På hvilket grunnlag ber Daniel om nåde?`

Vi bør legge merke til noen punkter i bønnen.

1. Ingen steder i bønnen ber han om noen forklaring på ulykkene som rammet jødefolket. Han kjenner årsaken. Mesteparten av bønnen er Daniels egen gjenfortelling av årsaken: ”Vi hørte ikke på Herren vår Gud og fulgte ikke hans lover, som han ga oss ved sine tjenere profetene” (Dan 9,10). Sist vi møtte Daniel, hadde han behov for å en løsning på noe han ikke forstår i synet om de 2300 kvelder og morgener (se Dan 8,27).
2. Denne bønnen er en appell til Guds nåde, til hans vilje til å tilgi sitt folk, selv om de har syndet og gjort ondt. Dette er en illustrasjon av evangeliet, om syndere som ikke har egen fortjeneste, men likevel ber om en nåde de ikke fortjener, og om tilgivelse som de ikke har fortjent. Er ikke dette et eksempel på hvor hver enkelt av oss står hos Gud?

`Les Dan 9,18–19. Hvilken annen grunn gir Daniel for å be Herren svare på hans bønn?`

En annen side ved Daniels bønn fortjener oppmerksomhet: appellen til Guds navns ære. Det betyr at bønnen ikke bunner i Daniels eller folkets bekvemmelighet. Han ber for Guds egen skyld (Dan 9,17–19). Med andre ord må han bli bønnhørt fordi Guds navn vil bli æret.

`Les 2 Kong 19,15–19. Hvordan ligner Hiskias bønn Daniels? Hva sier Matt 5,16 om hvordan vi også kan ære Gud?`