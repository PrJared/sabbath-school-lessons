---
title:  Misjonsfortelling
date:  06/03/2020
---

#### Samme drøm i ti år

_Laurentiu Stefan Druga (35), Spania_

Det var tre adventister i Laurentiu Stafan Drugas åttendeklasse i Bucuresti, og han ble med dem i kirken. Han ble glad i Jesus og ble døpt. Snart fikk han en lengsel etter å bli pastor, men det var bare 20 plasser, og Laurentiu måtte ta en opptaksprøve. Han satt ved et stort bord i klasserommet og tok eksamen. Han ble nummer 21.

”Det er greit,” sa han hjemme. ”Jeg prøver igjen neste år.” Men han forsømte kristenlivet, og da han satte seg ved det store bordet neste år, tenkte han på sitt ugudelige liv og fikk jernteppe. Han reiste seg og gikk.

Etter noen år flyttet han til Spania som bygningsarbeider, ble gift og kom lenger bort fra Gud. Da han var 23, traff han en onkel som var adventist. Nå husket han tiden som kristen og ønsket om å bli pastor. Han ble døpt sammen med sin kone.

Nå funderte han på Guds plan for sitt liv og ba om ledelse. To dager etter dåpen fikk han en drøm. Han satt ved et stort bord for å ta en eksamen i matematikk. Han innså med forferdelse at han ikke hadde studert på et år og fikk jernteppe. Han ble desperat og våknet. Det var bare en drøm.

Laurentiu sovnet og fikk en ny drøm. Denne gangen sto han og smilte og talte på talerstolen i adventistkirken i Madrid. Da det ble morgen, avfeide han drømmene.

Neste kveld ba han igjen om Guds ledelse. Han drømte om det samme klasserommet, men nå var det rumensk språk. Igjen fikk han panikk fordi han ikke hadde lest. Litt senere satt han ved et annet bord der han talte med andre og følte Guds nærvær.

Slike drømmer fikk han nesten hver natt i tre måneder. Forsøkte Gud å si ham at han skulle bli pastor? Men hvordan? Han var jo gift og hadde familie å ta seg av.

Drømmene fortsatte. Det gikk flere år. Han ble vant til drømmene. Etter ti år fortalte han sin kone om dem. En kveld var de på et ungdomsmøte med 250 mennesker. Det var som om pastoren talte til ham. Hans kone sa: ”Du må studere teologi.”

Tre måneder senere hadde familien flyttet til Sagunto. adventistcollege. Fra den dagen stanset drømmene. ”Hver dag er som den andre delen av drømmen,” sier Laurentiu.

En del av offeret 13. sabbat går til å en etterlengtet undervisningsbygning for pastorstudentene ved Sagunto.

Se Laurentiu på YouTube: bit.ly/Laurentiu-Druga.