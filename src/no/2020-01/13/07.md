---
title:  Til ettertanke
date:  27/03/2020
---

”Profetiene fremstiller en rekke begivenheter som i tur og orden fører ned til tiden da dommen begynner. Dette gjelder særlig Daniels bok. Men Daniel fikk beskjed om at den del av profetien som gjaldt de siste dager, skulle være lukket og forseglet ‘inntil endetiden’. Budskapet om dommen, som grunnet seg på oppfyllelsen av disse profetiene, kunne ikke bli forkynt før denne tiden. Men i ‘endetiden’ skal mange granske den, og ‘kunnskapen skal bli stor.’ Dan 12,4.

Apostelen Paulus advarte menigheten mot å vente Kristi gjenkomst i hans levetid. ‘Først må frafallet komme og Den lovløse komme til syne, han som ender i fortapelse.’ 2 Tess 2,3. Vi kan ikke vente Herrens komme før etter det store frafallet og den lange tidsperioden da ‘Den lovløse’ skulle regjere. ‘Lovløshetens hemmelighet’, ‘han som ender i fortapelse’, er en fremstilling av pavemakten som skulle herske i 1260 år. Denne tidsperioden sluttet i 1798. Krist gjenkomst kunne ikke skje før den tiden. Advarselen fra Paulus dekker hele den kristne tidsalder frem til 1798. Først etter den tiden skulle budskapet om Kristi gjenkomst bli forkynt.” – _Alfa og Omega_, bind 7, side 303–304 [GC 356].

**Spørsmål til drøftelse**

`Hva er faren ved å sette datoer for fremtidige endetidsbegivenheter? Hva skjer med troen hos mange når det ikke skjer? Hvilket viktig profetisk prinsipp finner vi i Kristi ord i Joh 14,29 som burde hjelpe oss å forstå hvordan man kan ha åndelige fordeler av profetiene og unngå fellen ved å foreta eller tro på falske spådommer?`

`Hva er det med tiden vi lever i, med øyeblikkelig kommunikasjon og fantastiske vitenskapelige fremskritt som ikke alltid er så bra for oss og gjør at tanken om ”en trengselstid som det ikke har vært maken til” ikke er så vanskelig å forestille seg?`

`Snakk sammen om svaret på mandagens siste spørsmål, om hvorfor evangeliet, den store sannheten om Kristi rettferdighet, er vårt eneste håp om å være ”skrevet opp i boken.” Hva ville vårt håp være uten det?`