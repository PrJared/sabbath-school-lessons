---
title:  Misunnelse
date:  09/02/2020
---

Selv i himmelen, som var et perfekt miljø, var Lucifer sjalu på Kristus. ”Lucifer var misunnelig og sjalu på Jesus Kristus. Men når alle englene bøyde seg for ham og anerkjente hans makt og myndighet og rettmessige styre, bøyde han seg med dem. Hjertet var likevel fullt av misunnelse og hat.” – Ellen G. White, _The Story of Redemption_, side 14. Sjalusi er så farlig at dekalogen har det med som eget forbud i likhet med drap og tyveri (se 2 Mos 20,17).

`Les Dan 6,1–6; 1 Mos 37,11 og 1 Sam 18,6–9. Hvilken rolle spiller sjalusi i alle disse historiene?`

Daniels administrative evner imponerer kongen, men provoserer andre. Dermed rottet de seg sammen for å bli kvitt ham med anklager om korrupsjon. Men de finner ingen feil ved Daniels administrasjon. ”De klarte ikke å finne noe å anklage ham for eller noe galt å si om ham. For han var pålitelig, og de fant verken forsømmelse eller feil hos ham” (Dan 6,4).

Daniel er ulastelig. De får ikke rettet noen anklage mot ham. Men de ser også hvor trofast han er mot sin Gud og hvor lydig han er mot Guds lov. For å ramme Daniel må de skape en situasjon der han må velge mellom Guds lov og rikets lov. Ut fra sitt kjennskap til Daniel, vet de også at han vil velge Guds lov fremfor rikets lov. For et vitnesbyrd om hans trofasthet!

`Hvilke kamper med sjalusi har du opplevd, og hvordan har du håndtert det? Hva er så farlig med sjalusi?`