---
title:  Til ettertanke
date:  14/02/2020
---

Daniels utfrielse er nedskrevet i Hebr 11. I det som kan kalles ”Troens ærestavle” sies det at profeter blant annet ”lukket gapet på løver” (Hebr 11,33). Dette er flott, men husk at trosheltene ikke bare er de som unnslapp døden som Daniel, men også de modige som lider og dør, og som Hebr 11 også nevner. Gud kaller noen til å vitne ved å leve og andre ved å dø. Fortellingen om Daniels utfrielse betyr ikke at alle blir reddet. Det vet vi av alle dem som mistet livet på grunn av sin tro på Jesus. Men Daniels mirakuløse befrielse viser at Gud regjerer, og til slutt vil han frelse alle sine fra syndens og dødens kraft. Dette vil bli klart i de neste kapitlene i Daniel.

**Spørsmål til drøftelse**

`Franskmannen Jean Paul Sartre skrev en gang at ”den beste måten å tenke seg den menneskelige realitets prosjekt på er å si at mennesket er det vesenet som har som prosjekt å være Gud.” (Jean Paul Sartre: _Being and Nothingness – A Phenomenological Essay on Ontology_, side 724). Hvordan hjelper dette oss å forstå (iallfall i én forstand) hvorfor kongen går i fella? Hvorfor må vi vokte oss for denne farlige tilbøyeligheten, uansett hvor godt skjult den kan være? På hvilke andre måter vil vi være ”som Gud”?`

`Hva slags vitne er vi for andre i trofasthet mot Gud og hans lov? Ville folk som kjenner deg, tro at du vil stå for det du tror, selv om det koster deg jobben eller livet?`

`Hva er det ved Daniel som gjør ham til en som Gud kan bruke i sin sak? Hvordan kan du med Guds hjelp utvikle mer av de samme egenskapene?`

`På hvilke måter kunne Daniel i lys av dekretet med rette ha forandret måten han ba på? Eller ville det ha vært et farlig kompromiss? Og i tilfelle, hvordan?`