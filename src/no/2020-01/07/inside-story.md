---
title:  Misjonsfortelling
date:  14/02/2020
---

#### Tvil om sabbaten

_Vincenzo Gallina (29), Tyskland_

Verdensbegivenhetene forvirret den tyske IT-eksperten Vincenzo Gallina. Han så etter svar på YouTube og besøkte barndomskirken, ikke bare på søndag, men også lørdag og onsdag.

I sin søken fant han tre prinsipper han ville følge: følge sannheten uansett hvor den førte, være ærlig mot andre og særlig seg selv samt leve det han sa.

Bibelen forvirret ham. En kveld ba han Gud om hjelp til å forstå den. Neste gang han besøkte YouTube fant han en preken av en adventist-evangelist. Han likte at evangelisten begrunnet det han sa med Bibelen. Snart så han fem YouTube-prekener om dagen.

Han var sikker på at sabbaten var riktig, og gikk i en adventistkirke i hjembyen Köln. Han ville vise at djevelen tok feil i at det var umulig å holde Guds bud.

Men det var vanskelig å leve et hellig liv mens han bodde hos sine foreldre. De ba ikke for maten, og TV-en surret og gikk på sabbaten. Tvilen kom krypende. Hva mente Jesus med at ” sabbaten ble til for mennesket, ikke mennesket for sabbaten”, og hva mente Paulus med ”dere står ikke under loven, men under nåden” (Mark 2,27; Rom 6,14)? Han sluttet å holde sabbaten.

En fredagskveld arbeidet Vincenzo på datamaskinen da han hørte en stemme: ”Du vet at du ikke holder mine bud.” Han husket prinsippet om å være ærlig mot seg selv. ”Ja, men er det så viktig å holde sabbaten?” Stemmen ga seg ikke. ”Det du gjør, er ikke rett.”

for å åpne Bibelen tilfeldig og ta imot det svaret Gud ga. Han lukket øynene og åpnet sin bibel. Da han så ned, falt blikket på Jes 58,13–14: ”Om du slutter å tråkke på sabbaten og gjøre som du vil på min helligdag, men kaller sabbaten en lyst og Herrens helligdag ærverdig, om du holder den i ære og ikke går dine egne veier, gjør som du vil og taler tomme ord, da skal du ha din lyst i Herren.”

Vincenzo gråt. Han slo av maskinen og åpnet Bibelen. Han gikk tilbake til kirken sabbats morgen og går der fremdeles.

En del av offeret 13. sabbat går til å renovere hovedbygningen på Marienhöhe i Darmstadt. Takk for at dere vil gi et godt offer.

Se Vincenzo på YouTube: bit.ly/Vincenzo-Gallina