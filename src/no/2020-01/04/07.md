---
title:  Til ettertanke
date:  24/01/2020
---

”Vi kan lære viktige ting av hva de unge hebreerne opplevde i Duradalen. I vår tid vil mange av Guds tjenere, tross deres uskyld, bli ydmyket og mishandlet av mennesker som Satan inspirerer til misunnelse og religiøs fanatisme. Deres raseri vil særlig bli rettet mot dem som holder sabbaten i samsvar med det fjerde bud. Til slutt vil det bli gitt en offentlig kunngjøring om at disse menneskene fortjener døden.

Den trengselstiden Guds folk står overfor, krever en urokkelig tro. Hans folk må gjøre det klart at de tilber ham alene, og at ikke noe, selv om det skulle gjelde livet, kan få dem til å gå på akkord med falsk gudsdyrkelse. For de trofaste vil syndige, dødelige menneskers påbud være uten verdi sammenlignet med den evige Guds ord. De vil være lojale mot sannheten, selv om det skal bety fengsel, landflyktighet eller endog døden.” – _Alfa og Omega_, bind 3, side 262 [PK 512, 513].

**Spørsmål til drøftelse**

`Les 1 Pet 1,3–9. Hvorfor skåner Gud noen og ikke andre for lidelse? Eller er svaret på slike spørsmål noe vi ikke får her og nå? Hvorfor må vi stole på Guds godhet til tross for skuffelsen når det ikke skjer mirakuløse utfrielser?`

`Hva kunne vi ha lært hvis det hadde endt med at de tre døde i ovnen med flammende ild?`

`Hva vil prøvesteinen på hvem vi tilber bli i den siste tid? Hva burde dette si oss om sabbatens betydning?`

`Les Luk 16,10. Hvordan bidrar Kristi ord til vår forståelse av hva det vil si å leve ved tro?`

`Les Dan 3,15. Nebukadnesar sier: ”Finnes det da noen gud som kan berge dere fra min hånd?” Hvordan ville du besvare spørsmålet?`