---
title:  Fra ovnen til slottet
date:  18/01/2020
---

### Bakgrunnsstoff
Dan 3, Åp 13,11–18, 2 Mos 20,3–6, 5 Mos 6,4, 1 Kor 15,12–26, Hebr 11

> <p>Minnevers</p>
> Om den Gud som vi dyrker, kan berge oss ut fra ovnen med flammende ild og fra din hånd, konge, så vil han berge oss (Dan 3,17).

”Fylt med Den hellige ånd erklærte disse unge menn sin tro overfor hele nasjonen, at han som de tilba var den eneste sanne Gud. Dette bevis for deres tro var den mest veltalende fremstilling av deres prinsipper. For å overbevise avgudsdyrkere om den levende Guds makt og storhet, må hans tjenere vise sin egen gudsfrykt. De må gjøre det klart at han er den eneste som fortjener å bli æret og tilbedt av dem, og at ingenting, ikke engang det å bevare livet, kan få dem til å gi etter for avgudsdyrkelse. Disse lærdommer har en direkte og livsviktig betydning for vår erfaring i disse siste dager.” – _Lys fra det høye_, side 148 [HP 149].

Det kan synes som det å bli truet med døden på grunn av tilbedelsen, hører en overtroisk og uvitenskapelig tid til, men Skriften viser at ved tidens ende, i en ”avansert” verden, vil noe slikt skje over hele verden. Denne historien gir oss innsikt i de problemene som Guds trofaste folk skal oppleve.