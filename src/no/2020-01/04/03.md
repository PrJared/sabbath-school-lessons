---
title:  Beskjeden om å tilbe
date:  20/01/2020
---

`Les Dan 3,8–15 og Åp 13,11–18. Hva er likhetstrekkene mellom det som skjer på Daniels tid og det som skal skje i fremtiden?`

Bildet av gull som står i Dura-dalen (som betyr ”inngjerdet sted”) gjør at det virker som en stor helligdom. Som om det ikke var nok kan ovnen føre tankene til et alter. Babylonsk musikk er en del av liturgien. Syv slags musikkinstrumenter er nevnt, som for å understreke hvor fullkommen og effektiv tilbedelsen er.

I dag er vi omgitt på alle sider av rop om nye livsstiler, nye ideologier og behovet for å oppgi troskapen mot Gud og hans ord så vi kan følge vår tids etterfølgere av det babylonske riket. Iblant virker verdens fristelser overveldende, men vi bør minne oss selv om at Gud har krav på vår troskap.

Etter den profetiske kalenderen lever vi i de siste dager av jordens historie. Åp 13 sier at jordens folk vil bli oppfordret til å dyrke dyrets bilde. Denne makten vil tvinge ”alle – små og store, rike og fattige, frie og slaver – til å ha et merke på sin høyre hånd eller på pannen” (Åp 13,16).

Seks slags mennesker er tro mot dyrets bilde: ”små og store, rike og fattige, frie og slaver.” Dyrets tall, som er 666, legger også vekt på sekstallet. Dette viser at det bildet som Nebukadnesar reiste, bare er en illustrasjon av hva det eskatologiske Babylon vil gjøre i de siste tider (se Dan 3,1 om bildebruken av seks og seksti). Derfor bør vi følge med på hva som skjer i denne fortellingen og hvordan Gud styrer verdens anliggender.

`Tilbedelse er ikke bare å bøye seg ned for noe og bekjenne sin troskap. Hvordan kan vi ellers komme til å tilbe noe annet enn Gud?`