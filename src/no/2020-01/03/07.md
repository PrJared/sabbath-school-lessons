---
title:  Til ettertanke
date:  17/01/2020
---

Det er interessant at bildet i Dan 2 er laget av gull og sølv, som er knyttet til økonomisk makt. Bildet er også laget av bronse og jern, som ble brukt til verktøy og våpen, og av leire, som ble brukt til krukker til litterære og hjemlige formål. Dermed gir bildet et levende skildring av menneskehetens liv og fremgang. Statuens kroppsdeler viser rikene som følger etter hverandre og uenigheten som hersker i menneskehetens siste tid. Steinen er derimot som noe som ikke er laget ”uten at noen hånd rørte ved den” (Dan 2,45). Dette viser den overnaturlige utgangen på vår midlertidige verden og dens storhet.

”Menneskets historie kan se ut som et kaotisk vekselspill mellom motstridende krefter ... men Daniel forsikrer oss om at bak alt dette står Gud, ser ned på det og handler slik han ser best.”- William H. Shea: Daniel: _A Reader’s Guide_, side 98.

**Spørsmål til drøftelse**

`Det er godt å vite at midt i verdens kaos og lidelse har Gud likevel kontroll og avslutter det hele på en god måte. I mellomtiden må vi gjøre alt vi kan for å lindre lidelsen i verden. Hvordan?`

`Hvordan forklarer man at Daniel og fangene arbeider så lojalt for en hedensk leder som har påført Daniels folk så stor skade?`

`Noen har hevdet at steinen som ble hogget ut uten menneskehånd, står for evangeliets utbredelse til verden. Det kan ikke stemme, for eksempel på grunn av at steinen skal knuse de forrige rikene og at ”vinden tok det, og det fantes ikke mer” (Dan 2,35) Det skjedde ikke etter korset. Og noen forsøk på å si at steinriket er kirken, glemmer at det erstatter alle andre former for menneskelig herredømme. Det er et rike som favner hele verden. Bare Jesu gjenkomst kan starte prosessen som er klimakset i denne profetiske drømmen. Hvorfor er hans gjenkomst den eneste rimelige tolkningen av hva steinen gjør i den siste tid?`