---
title:  Misjonsfortelling
date:  17/01/2020
---

#### En fremmed med varme øyne

_Jivko Grusjev (69), Bulgaria_

Den pensjonerte professoren ankom politiskolen i Sofia med tre eksemplarer av Mot historiens klimaks som han ville overrekke rektor. Ved porten så han en svart limousin kjøre ut. Jivko hilste på vakten og ba om å få snakke med rektor. ”Han er ikke her,” var svaret. Han hadde nettopp kjørt.

”Da ønsker jeg å snakke med hans sekretær,” sa Jivko. ”Om hva da?” ”Om en gave.”

Offiseren noterte seg Jivkos opplysninger og viftet ham inn. Ved inngangen til administrasjonsbygget var det en port og et tomt vaktrom. Noen offiserer snakket opphisset ved en trapp i lobbyen. Jivko gikk og spurte dem om veien til sekretæren.

”Den veien,” sa en og pekte mot utgangen.

Jivko gikk ut av porten, men ble i bygningen. Da kom en mann i 30-årene ned marmortrappen og så på Jivko med et blikk som sa ”vent litt”. Han gikk bort til offiserene og snakket med dem. Jivko hadde aldri sett en så imponerende politimann. Han var slank og pen og mye bedre kledd enn de andre.

Da han var ferdig med å snakke med offiserene, så han på Jivko med varme øyne og forlot bygningen.

Den sure offiseren skyndte seg til vaktstuen og ble ledsaget av en kvinnelig offiser. De talte i kor: ”Skulle du snakke med sekretæren?”

Den sure offiseren sa: ”Jeg viser deg veien” og skyndte seg opp marmortrappen. I neste etasje åpnet han en dør og stirret i gulvet da Jivko gikk inn.

Jivko presenterte seg for sekretæren og viste henne bøkene. ”Dette er gaver til rektor og hans assistenter,” sa han.

Da Jivko gikk, takket han Gud for hjelpen. Han tenkte på den pene offiseren med de varme øynene som hadde kommet i riktig øyeblikk. Jivko var ikke i tvil. Det måtte ha vært en engel. Møtet med den vennlige fremmede med de varme øynene har satt sitt preg på Jivko, og han tenker ofte på den dagen. ”Gud vil frelse mennesker,” sa han.

Jivko er forstander i adventistkirken Sofia Vest, som får en del av offeret 13. sabbat, så de kan bygge en kirke i Bulgarias hovedstad. Takk for at du vil gi rundhåndet.

Du kan se Jivko på YouTube: bit.ly/Jivko-Grushev