---
title:  Fra mysterium til åpenbaring
date:  11/01/2020
---

### Bakgrunnsstoff
Dan 2,1–16, Apg 17,28, Dan 2,17–49, Sal 138, Joh 15,5, 5 Mos 32,4, 1 Pet 2,4

> <p>Minnevers</p>
> Han tok til orde og sa: Velsignet er Guds navn fra evighet til evighet! For visdommen og styrken er hans (Dan 2,20).

I farvannene rundt Grønland er det isfjell i mange størrelser. Noen ganger flyter de små isflakene i én retning mens massive isflak flyter i en annen. Det som skjer, er at overflatevinder driver de små, mens de store ismassene blir båret av sted av havstrømmer. Når vi ser på nasjoners vekst og fall gjennom tidene, er det som å se overflatevindene og havstrømmene. Vindene er alt foranderlig og uforutsigbart, akkurat som menneskeviljen. Men samtidig med vindkastene er en annen kraft, enda sterkere og svært lik havstrømmene. Det er Guds kloke og suverene mål. ”Men likesom det er med stjernene i deres fastlagte baner i det umåtelige kretsløp, er det ingen hast og ingen forhaling i Guds forsett.” – _Alfa og Omega_, bind 4, side 22 [DA 32]. Selv om nasjoners, ideologiers og politiske partiers vekst og fall ser ut til å skje kun etter menneskelige luner, viser Dan 2 at det er himmelens Gud som fører historien mot dens store finale.